ལན། སྤྱིར་བཀྲ་ཤིས་རྟགས་བརྒྱད་ཀྱི་རི་མོའི་མཚོན་ཆ་འདི་དང་འདིའོ་ཞེས་མཐའ་གཅིག་ཏུ་ངེས་པར་མི་ནུས་པར་རི་མོའི་་་སྒྱུ་རྩལ་གྱི་རྣམ་པ་གནའ་ནས་ད་ལྟའི་བར་ཟམ་མི་ཆད་པར་དུས་་རབས་ཀྱི་འགྲོས་དང་འཚམ་པའི་འགྲེལ་ཚུལ་རྣམ་པ་མི་འདྲ་བ་བྱུང་།དེང་གི་དུས་སུའང་སྔར་གྱི་རྨང་གཞིའི་སྟེང་འཕེལ་རྒྱས་སུ་འགྲོ་་བཞིན་ཡོད། འདིར་བོད་ལུགས་གསོ་རིག་གི་གཞུང་དང་འཚམ་པར་སྦྱར་ནས་གླེང་བར་བྱའོ། །བཀྲ་ཤིས་རྟགས་བརྒྱད་ཅེས་གྲངས་ཀྱི་རྣམ་པའི་ཐོག་ནས་བཤད་ན་སྤྱི་བོའི་གཙུག་ནས་རྐང་མཐིལ་ཡན་ཆད་ཀྱི་ནད་རིགས་ཐམས་ཅད་དང་བཅོས་ཐབས་ཀུན་བསྟན་པའིབརྗོད་བྱ་ཡན་ལག་བརྒྱད་མཚོན་ནོ། །རྟགས་བརྒྱད་སོ་སོའི་མཚོན་དོན་ལས་འཁོར་ལོའི་མཚོན་དོན་ནི་གསོ་རིག་གི་བརྒྱུད་པ་བཟང་པོ་་་བར་མ་ཆད་པར་གཅིག་ནས་གཅིག་ཏུ་བརྒྱུད་སྤྲོད་ཐུབ་པས་འཕྲིན་་་་ལས་ཀྱི་རྒྱུན་དང་གསོ་རིག་བསྟན་པ་སྲིད་མཐའི་བར་དུ་གནས་ཐུབ་་་ཅེས་པའི་མཚོན་བྱེད་ཅིག་ཡིན། གདུགས་ཀྱི་མཚོན་དོན་ནི་ལུས་ལ་ནད་གཞི་སྣ་ཚོགས་བྱུང་ན་ཡང་ཚ་གྲང་གཉིས་ལས་མི་འདའ་བས།གདུགས་ཀྱིས་ཆར་ཉིའི་གདུང་བ་སེལ་ནུས་པ་ལྟར་བོད་ལུགས་གསོ་་་རིག་ལས་བསྟན་པའི་གཉེན་པོ་བསིལ་དྲོད་གཉིས་ཀྱིས་ལུས་སེམས་ལ་འཚེ་བའི་ཚ་གྲང་གི་གདུང་བ་ཐམས་ཅད་སེལ་ནུས་པའི་མཚོན་བྱེད་་ཅིག་ཡིན། རྒྱལ་མཚན་གྱི་མཚོན་དོན་ནི་རིག་གཞུང་གི་མ་ལག་ཆ་ཚང་ཞིང་ཁུངས་བཙན་ལ་གསོ་དཔྱད་ཀུན་གྱི་རྒྱལ་པོ་ལྟ་བུར་གྱུར་པས་ན། འདི་དུས་ནམ་ཡང་འགྲོ་བའི་དཔལ་དུ་གྱུར་ནས་མི་ཟད་ཅིང་ཡ་ང་བའི་ནད་ཀྱི་དགྲ་བོ་ལས་རྣམ་པར་རྒྱལ་ནུས་པའི་མཚོན་དོན་དུ་རྒྱལ་མཚན་གྱིས་མཚོན་པར་བྱེད་པ་ཞིག་ཡིན། དཔལ་བེའུ་གྱི་མཚོན་དོན་ནི་རང་ལུགས་སུ་འགྲོ་བའི་ལུས་དང་གསོ་བྱའི་ནད།གསོ་བྱེད་གཉེན་པོ་ཐམས་ཅད་འབྱུང་བཞིའི་ངོ་བོ་བདག་ཉིད་གཅིག་པར་ཡིན་པའི་ཕྱིར་ན། སྣོད་བཅུད་འབྲེལ་བ་དམ་ཟབ་ཏུ་ལྡན་པའི་མཚོན་བྱེད་དུ་དཔལ་བེའུ་ཡིས་མཚོན་པར་བྱེད་པ་ཡིན། དུང་དཀར་གྱི་མཚོན་དོན་ནི་དུང་དཀར་གྱིས་སྒྲ་སྒྲོག་ཚེ་རྒྱང་རིང་པོར་གྲགས་་་་་ཤིང་ཐོས་ནུས་པ་ལྟར་བོད་ལུགས་གསོ་རིག་གིས་འགྲོ་དོན་བོད་ཀྱི་་་་་འགྲོ་བ་ཙམ་མ་ཟད། ས་ཡི་གོ་ལའི་ཁྱོན་ཀུན་ཏུ་འགེངས་ཤིང་རྣམ་དཀར་གྱི་མཛད་འཕྲིན་རྒྱས་པའི་མཚོན་བྱེད་ཅིག་ཡིན། པདྨའི་མཚོན་དོན་ནི་འདམ་སྐྱེས་པདྨ་འདམ་ན་གནས་ཀྱང་འདམ་གྱི་དྲི་མས་མི་གོས་པ་བཞིན། སྨན་པ་རྣམས་འཁོར་བའི་འདམ་རྫབ་ཁྲོད་ན་འཛིན་རྟེན་ཆོས་བརྒྱད་ཀྱི་འཆིང་ཞག་གིས་བཅིངས་པའི་གྲ་ཤིག་་་་ཡིན་ན་ཡང་། གངས་ཅན་གསོ་རིག་གཞུང་ལུགས་ལ་ཇི་བཞིན་འཇུག་ཙ་ན། ཚད་མེད་བཞི་ཡིས་བློ་སྐྱེད་དང་རྒྱུ་དྲུག་ལྡན་པའི་སྨན་པ་བླ་མེད་དམ་ལྷ་རྗེ་ཡི་མཚོན་བྱེད་དོ། །གསེར་ཉའི་མཚོན་དོན་ནི་རིག་གཞུང་གི་ཐོས་བསམ་དང་མཐོང་བརྒྱུད་ལག་ལེན་གཉིས་ཁ་མ་་་་བྲལ་བ་ཟུང་དུ་འཇུག་དགོས་པའི་མཚོན་བྱེད་དམ་གཞན་ཡང་སྨན་དང་རྩིས་གཉིས་པོ་ནམ་ཡང་ཁ་འབྲལ་ཐབས་མེད་པའི་མཚོན་བྱེད་དུའང་འགྱུར་རོ། །བུམ་པའི་མཚོན་དོན་ནི་བོད་སྨན་སྨན་མཆོག་དེ་དག་ནི་ཚེ་བསྲིང་ནད་འཇོམས་པའི་འཆི་མེད་ཀྱི་བདུད་རྩིའི་བུམ་པ་་་དང་མཚུངས་ལ། རྟགས་བརྒྱད་གཟུགས་ཆ་ཚང་བུམ་པ་འདི་ལ་བཀོད་པས་བོད་ལུགས་གསོ་རིག་ནི་དངོས་གྲུབ་སྟེར་བའི་འགྲན་བྲལ་རིན་ཆེན་གྱི་བུམ་པ་ལྟ་བུ་ཞིག་ཡིན་པའི་མཚོན་བྱེད་དོ། །
ལན། ཀླད་པ་ལུས་ཟུངས་བདུན་ལས་རྐང་དུ་གཏོགས་ཤིང་། རྐང་དང་ཀླད་པའི་ངོ་བོ་བདག་གཅིག་ཡིན་པས་རྐང་ཟད་ན་ཀླད་པའི་ཟུངས་བཅུད་ཀྱང་ཉམས་ནས་མགོ་འཁོར་བ་ཡིན།དྲི་བ སྐད་འགག་ནད་བདུན་ནི་གང་དག་ཡིན།
ལན། སྐད་འགག་ནད་བདུན་ནི་རླུང་ལས་གྱུར་པ་དང་མཁྲིས་པ་ལས་གྱུར་པ། ཁྲག་ལས་གྱུར་པ། ཟད་བྱེད ཚིལ་ལས་གྱུར་པ། དས་ཆད་བཅས་བདུན་ནོ།།
ལན། སྐར་རྩིས་ཀྱི་གཞུང་ལས་བརྗོད་པའི་ཆུ་ཚོད་ནི་དུས་ཀྱི་ཡུན་ཚད་འཇལ་བྱེད་ཅིག་ཡིན། སྤྱིར་ཆུ་ཚོད་ལ་དུས་ཀྱི་ཆུ་ཚོད་དང་ཡུལ་གྱི་ཆུ་ཚོད་གཉིས་སུ་ཕྱེ་ཡོད་ཀྱང་། ཡུལ་གྱི་ཆུ་ཚོད་ནི་ཆུ་ཚོད་འདོག་པ་བ་ཡིན། དངོས་གནས་དུས་ཀྱི་ཆུ་ཚོད་ནི། ཉིན་ཞག་གཅིག་ལ་ཆུ་ཚོད་དྲུག་ཅུ། ཆུ་ཚོད་གཅིག་ལ་ཆུ་སྲང་དྲུག་ཅུའམ་དབུགས་སུམ་བརྒྱ་དྲུག་ཅུ་ཡོད། སྔོན་དུས་ཆུ་ཐིགས་ལ་བརྟེན་ནས་དུས་ཀྱི་ཚད་གཞལ་བས་ན་ཆུ་ཚོད་ཅེས་གྲགས། གསེར་ཏོག་རྩིས་འགྲེལ་ལས། འདིར་སྲང་ལ་ཕུན་དང༌། ཆུ་ཚོད་ལ་ཁེ་ཞེས་ཐ་སྙད་བཏགས་ཞེས་གསུངས་པ་ནང་བཞིན་ཡུལ་གྱི་ཆུ་ཚོད་དང་རྒྱུ་སྐར་་་་་ཆུ་ཚོད་ཐད་ལའང་བལྟ་རུང་།
ལན། ཉ་སྐར་གྱི་ཟླ་བ་བཅུ་གཉིས་ཟེར་བ་ནི་ཟླ་བ་ཉ་རྒྱས་དུས་སུ་སྐར་མ་གང་དང་ཟླ་བ་གཉིས་ཕལ་ཆེར་འགྲོགས་པས་ན་དེ་་ལྟར་བརྗོད། སྐར་མ་མགོ་དང༌། རྒྱལ། མཆུ། དབོ། ནག་པ། ཆུ་སྟོད། ས་ག་སྣྲོན། གྲོ་བཞིན། ཁྲུམས་སྟོད། ཐ་སྐར། སྨིན་དྲུག་བཅས་བཅུ་གཉིས་སོ། ། ཡང་བོད་ལུགས་ཀྱི་མིང་ལྟར་ན། ཉ་བ་ཟླ་བ་དང༌། ཁྲ་ཟླ་བ། བྱིའུ། ནལ་མགོ། གདུབ་བུ། བྲེ་ཕུལ། བྱ་སྦོ།ཁྲུམས་སྟོད དབྱུག་པ། ཉ་དྲུག་སྨལ་པོ། རྒྱལ་ཟླ་བ་ཞེས་བྱུང་ངོ་། །
ལན། གཟུགས་ཁམས་བཅུ་དྲུག་ནི་རི་རབ་ཀྱི་དཔྲལ་བའི་ཆ་གཞི་ལ། 1.འོག་མིག་དང་། 2.ཤིན་ཏུ་མཐོང་། 3.མི་གདུང་བ།4.མི་ཆེ་བ་བཅས་བཞི་གནས། སྣ་ཡི་ཆ་བཞི་ལ། 1.འབྲས་བུ་ཆེ།2.བསོད་ནམས་སྐྱེས། 3.སྤྲིན་མེད། 4.དགེ་རྒྱས་བཅས་བཞི་གནས།ཀོས་ཀོའི་ཆ་བཞི་ལ། 1.ཚད་མེད་དགེ། 2.དགེ་ཆུང་། 3.འོད་གསལ། .4.ཚད་མེད་འོད་བཅས་བཞི་གནས། མགྲིན་པའི་སུམ་ཆ་ཡན་ལ། 1. འོད་ཆུང་། 2. ཚངས་ཆེན། 3. མདུན་ན་འདོན།4.ཚངས་རིས་བཅས་བཞི་གནས། བསྡོམས་པས་བཅུ་དྲུག་གོ།།
ལན། སྐར་རྩིས་སྟོན་པའི་གཞུང་ནི་དུས་འཁོར་རྩ་རྒྱུད།དུས་འཁོར་བསྡུས་རྒྱུད། བདེ་མཆོག་རྡོ་རྗེ་མཁའ་འགྲོའི་རྒྱུད།དཔལ་ལྡན་སྭ་རོད་ཀྱི་རྒྱུད(དབྱངས་འཆར་གྱི་རྒྱུད)མིག་བཅུ་་་་་གཉིས་པའི་མདོ། སྟག་རྣའི་རྟོགས་བརྗོད། ཉི་མའི་སྙིང་བོའི་མདོ་སོགས་མདོ་རྒྱུད་མང་པོ་དང་སྟོད་འགྲེལ། བོད་གཞུང་ལ་མཚོན་ན།རྗེ་རང་བྱུང་ཞབས་ཀྱི་རྩིས་གཞུང་ཀུན་ལས་བཏུས་པ། བུ་སྟོན་གྱི་མཁས་པ་དགའ་བྱེད། མཁས་གྲུབ་རྗེའི་ཌིཀ་ཆེན་དེ་ཉིད་སྣང་བ།མཁས་གྲུབ་ནོར་བཟང་རྒྱ་མཚོའི་དྲི་མེད་འོད་རྒྱན། ཕུག་པ་ལྷུན་གྲུབ་རྒྱ་མཚོའི་པད་དཀར་ཞལ་ལུང་མ་བུ། སྡེ་སྲིད་སངས་རྒྱས་རྒྱ་མཚོའི་བཻཌཱུར་དཀར་པོ་གཡའ་སེལ། སུམ་པ་ཡེ་ཤེས་དཔལ་འབྱོར་གྱི་དགེ་ལྡན་རྩིས་གསར་མ་བུ། ཐུའུ་བཀྭན་ཆོས་ཀྱི་ཉི་མའི་མཁས་པའི་སྙིང་ནོར། ཕྱག་མཛོད་གསུང་རབ་ཀྱི་རིགས་ལྡན་སྙིང་ཐིགབྲག་དགོན་པ་བསྟན་པ་རབ་རྒྱས་ཀྱི་རིགས་ལྡན་མཆོད་པའི་འོད་་་་སྣང་སོགས་ལས་གསལ་ལོ།།
ལན། བོད་ཀྱི་གསོ་བ་རིག་པའི་གཞུང་གི་ཕྱི་མོ་ལྟ་བུ་ནི《རྒྱུད་བཞི>ཡིན་ལ། དེ་ལས་ནད་བརྟག་ཐབས་མང་པོ་ཞིག་བསྟན་པ་ལས། རེག་པ་རྩ་ལ་བརྟག་པའི་སྐབས། ནད་མེད་ཀྱི་རྒྱུན་རྩ་དང་། དུས་བཞིའི་རྩ་རྣམས་གསལ་བོར་ངོས་ཟིན་པའི་ཐོག་ནས་ནད་ཅན་གྱི་རྩ་བརྟག་དགོས་པར་གསུངས་ལ། དེ་ཡང་དུས་བཞིའི་རྩ་བརྟག་ཚུལ་ནི། «ཕྱི་མ་རྒྱུད》»ལས། དཔྱིད་དང་དབྱར་སྟོན་དགུན་བཞི་དུས་མཚམས་ལྔ། །ཞེས་པས་ལོ་གཅིག་ལ་དུས་ཚིགས་བཞི་དང་དུས་ཚིགས་རེའི་ཐ་མའི་ཞག་བཅོ་བརྒྱད་རེ་དུས་མཚམས་ལ་བརྩིས་ཏེ་ལྔ་དང་། ཉི་མ་གང་ལྡོག་དབྱར་དགུན་འབྲིང་བོར་བརྩི། །ཞེས་པས་ལྡོག་གཉིས་དང༌། དུས་བཞིར་ངོས་འཛིན་ཡང་།དཔྱིད་ཟླ་གསུམ་ནི་ཤིང་རྩི་ཁ་འབུ་དུས །རྟ་པ་དབོ་དང་ནག་པས་ནམ་ཚོད་འཛིན། །བྱིའུ་ཅོ་གས་རང་སྐད་འབྱིན་པའི་དུས། །ཞེས་དང་། དབྱར་ཟླ་གསུམ་ནི་འདབ་རྒྱས་ཆར་གྱི་དུས། །ས་ག་སྣྲོན་དང་ཆུ་སྟོད་ནམ་ཚོད་འཛིན། །བྱ་ཡི་རྒྱལ་པོ་ཁུ་བྱུག་སྐད་འབྱིན་དུས། །ཞེས་དང༌། སྟོན་ཟླ་གསུམ་ནི་རྩི་ཐོག་སྨོན་པའི་དུས། །གྲོ་ཞུན་ཁྲུམས་སྟོད་དབྱུག་པས་ནམ་ཚོད་འཛིན། །བྱིའུ་འུར་པས་གཤོག་སྒྲ་འབྱིན་པའི་དུས། །ཞེས་དང༌། དགུན་ཟླ་གསུམ་ནི་ས་ཆུ་འཁྱགས་སྒང་དུས། །སྨིན་དྲུག་མགོ་རྒྱལ་གསུམ་གྱིས་ནམ་ཚོད་འཛིན། །ཤ་བ་ནག་པོས་ངུ་སྐད་འབྱིན་པའི་དུས། །ཞེས་གསལ་བོར་བྱུང་བ་དང༌། དུས་བཞིར་རིམ་བཞིན་མཆིན་རྩ་དང༌། སྙིང་རྩ། གློ་རྩ། མཁལ་རྩ་བཅས་རྒྱུ་བ་དང་། དུས་མཚམས་བཅོ་བརྒྱད་ཕྲག་བཞིར་ས་ཁམས་མཚེར་རྩ་རྒྱུ་ཚུལ་གསུངས་པ་རྣམས་ནད་ངོས་འཛིན་དུས་ངེས་དགོས། དེ་ངེས་པ་ལ་དུས་བཞིའི་གཟེར་ཀུན་སྐར་རྩིས་ཀྱི་གཞུང་ལ་བརྟེན་ནས་རྟོགས་དགོས་པ་དེས་སྨན་རྩིས་གཉིས་ཁ་འབྲལ་ཐབས་མེད་པའི་འབྲེལ་བ་གྲུབ་ཅིང་། དེར་བརྟེན་བོད་ཡུལ་སོ་སོར་སྨན་རྩིས་ཁང་ཞེས་སྨན་དང་རྩིས་ཟུང་དུ་སྦྲེལ་བའི་་་་་་གཞན་ཕན་གྱི་ལས་ཁུངས་མང་པོ་བྱུང་བ་ཡིན། ད་ལྟའི་བར་དུ་སྐར་རྩིས་ཀྱི་བསྟན་པ་སྐྱོང་མཁན་གཙོ་བོ་ཡང་དེ་དག་ཡིན་ནོ། །དྲི་བ སྐར་རྩིས་ལས་བརྩི་བའི་བྱ་བར་འཇུག་དུས་དགོས་པའི་མ་བྲལ་བ་གསུམ་ནི་གང་དག་ཡིན།
ལན། སྤྱིར་སེམས་ལྡན་ཞིག་གིས་བྱ་བ་སྒྲུབ་ཚེ་སྒོ་གསུམ་གང་རུང་ལ་བརྟེན་དགོས་པས། རྩིས་ཀྱི་ས་རིས་ལག་ལེན་སྐབས་སུ་ཡང་དེ་བཞིན་དུ་སྒོ་གསུམ་སོ་སོར་ལས་སོ་སོ་བསྒྲུབ་རྒྱུ་ཡོད་དེ།ལུས་ཀྱི་ལས་ལག་བྲིས་དང་མ་བྲལ་བ། ངག་དགུ་མཐའ་དང་མ་བྲལ་བ། ཡིད་གནས་གཞན་དང་མ་བྲལ་བ་ཞེས་པ་རྣམས་སོ། །དེ་ལས་དང་པོ་གྲངས་མཚོན་བྱེད་ཀྱི་ཨང་གཟུགས་འབྲི་བ་རྒྱུན་མི་ཆད་པ་ནི་ལག་པས་སྒྲུབ་དགོས་ལ། གྲངས་ཀྱི་འཕེལ་འགྲིབ་གང་ཡིན་ནི་དགུ་གཅིག་གཅིག་དགུ་དགུ་རང་ཡིན་ཞེས་པ་སོགས་ངག་་་་ཚིག་ཏུ་བརྗོད་པས་ཡིད་ལ་རམ་འདེགས་དགོས་ལ། དེ་དུས་ཡིད་ཀྱིས་ཀྱང་གྲངས་གནས་སྔ་ཕྱིའི་གོ་རིམ་དང་འདང་མིན་ཇི་ལྟར་་འགྱུར་བའི་ཚུལ་རྣམས་ངེས་པར་བྱེད་དགོས་པས་མ་བྲལ་བ་གསུམ་ཞེས་པ་དེ་བྱུང་བ་ཡིན། གཞན་སྐར་རྩིས་རང་ལུགས་སུ་དགུ་གཅིག་གཅིག་དགུ་དགུ་རང་ཡིན་ཞེས་པ་ནས་གཅིག་གཅིག་གཅིག་ཉིད་ཐིག་ལེ་སྟོང་ཞེས་པའི་བར་གྱིས་བསྟན་པའི་དགུ་མཐའ་དང་། དེང་དུས་གྲངས་རིག་པར། གཅིག་གཅིག་གཅིག་ལ། །གཅིག་གཉིས་གཉིས་ལ། །ཞེས་པ་ནས། དགུ་དགུ་བརྒྱད་ཅུ་གྱ་གཅིག་ཅེས་པའི་བར་གྱིས་བསྟན་པའི་དགུ་མཐའ་གཉིས་ཕན་ཚུན་བསྡུར་ན་ཡང་།སྔ་མ་ཚིག་ཉུང་ཞིང་ཟློས་སྐྱོན་མེད་པའི་ཡོན་ཏན་གྱིས་འཕགས་པ་་་ཡིན་ནོ། །
ལན། སྤྱིར་ཟས་སྤྱོད་དམན་ལྷག་ལོག་པས་ལུས་ཀྱི་འདུ་བ་འཁྲུགས་པ་དང་། ཁྱད་པར་དུ་འབྱུང་བ་མེ་ཆུ་གཉིས་ཀྱི་སྟོབས་ཆེ་བའི་རོ་ལན་ཚྭ་ལྟ་བུ་མང་དུ་བསྟེན་དྲགས་པས་ཁྲག་མཁྲིས་སྐྱེད་ནས་དེའི་དྲོད་རླངས་མགོར་ཞུགས་ནས་སྐྲ་ཚོས་ཏེ་སྐྲ་དཀར་པོར་་་་་འགྱུར་བ་ཡིན།
ལན། སྐྲ་བྱི་བའི་རྒྱུ་ནི་རོ་ཚ་བ་དང་སྐྱུར་བ་སོགས་ཁྲག་ངག་ཆུ་སེར་རྒྱས་པའི་བཟའ་བཏུང་གི་རིགས་བསྟེན་དྲགས་པ་་་མྱ་ངན་དང་སེམས་ལས་ཆེ་བ་བཅས་ལས་མཁྲིས་པ་རླུང་དང་།དང་འདྲེས་པ་དེ་བ་སྤུའི་བུ་གར་ཞུགས་ནས་སྐྲ་རྩ་སྲུལ་ཏེ་སྐྲ་བྱི་་་་་་བར་བྱེད་པ་ཡིན།
ལན། བཤད་རྒྱུད་ཁ་ཟས་བསྡམ་པའི་ལེའུར་གསུངས་པའི་མི་འཕྲོད་པའི་ཟས་རྣམས་སྔ་མ་མ་ཞུ་བར་ཕྱི་མ་ཟོས་པ་དངལྷན་ཅིག་ཏུ་བསྲེས་ནས་ཟས་པ་བཅས་ལས་ཕན་ཚུན་མི་འཕྲོད་་པར་ནུས་པ་འཐབ་ནས་ཉེས་པ་འཁྲུགས་པར་འགྱུར་བ་དང་། ཡང་ན་མི་འཕྲོད་པའི་ཁ་ཟས་མ་ཡིན་ཡང་མ་གོམས་པ་དང་འཇུ་དཀའ་་བའི་ཟས་རིགས་བབ་ཅོལ་དུ་བསྟེན་པ། དུས་མིན་དུ་ཟ་བ་བཅས་ལས་མ་ཞུ་བར་དྭངས་སྙིགས་འདྲེས་ཏེ་རྩ་མིག་ཀུན་ཏུ་བྱེར་ནས་་་་་ལུས་ཟུངས་བདུན་པོ་རིམ་གྱིས་འགྲིབ་པར་བྱེད་པ་ཡིན།དྲི་བ ཁ་ཟས་བསིལ་བསྟེན་དྲོད་བཅུད་དུག་འདྲ་སྤང༌། །རི་ཐང་མཚམས་སུ་ཁྲེའུར་སད་ཅིང་བཏང་། །ཞེས་པའི་དོན་ཅི་ཡིན།
ལན། ཚ་བ་རྒྱས་པའི་སྐབས་ཁ་ཟས་བསིལ་བའི་རིགས་རྣམས་འཕྲོད་པས་བསྟེན་པ་དང་། དྲོད་བཅུད་ཅན་གྱི་རིགས་རྣམས་དུག་དང་འདྲ་བར་ཤིན་ཏུ་གནོད་པས་སྤང་བར་བྱ། ཚད་རླུང་རི་ཐང་མཚམས་ཀྱི་དུས་སུ་བསིལ་བ་དང་། ཡང་ཞིང་དྲོད་བཅུད་ཅན་གྱི་རིགས་རྣམས་ཁྲེའུར་ཞེས་སྤེལ་མར་ཉམས་སད་བྱེད་་ཀྱིན་གཏོང་བར་བྱའོ། །ཞེས་པའི་དོན་ནོ། །
ལན། 1.ཀླད་པར་གནོད་པ། ཁོང་ཁྲོ་ཆེས་ཆེར་ལངས་ཚེ་ཀླད་ཆེན་གྱི་བསམ་གཞིག་དེ་རྒྱུན་ལྡན་གྱི་བྱ་འགུལ་ལས་བརྒལ་ཏེ།ཧོལ་རྒྱུག་གམ་ཚད་ལས་བརྒལ་བའི་བྱེད་སྟངས་སོགས་སྤྱད་ནས།དེ་ལས་ཀླད་ཆེན་གྱི་ལྟེ་བ་ལ་ཕོག་ཐུག་བཟོས་ཏེ་རླུང་ཁྲག་ཡར་རྒྱུག་པར་མ་ཟད། ད་དུང་ཀླད་ཁྲག་ཤོར་བ་སོགས་ཀྱི་ཉེན་ཁ་ཡོད།2.དྲན་པར་གནོད་པ། ཁོང་ཁྲོ་ལངས་ཚེ་ལྷོད་ལ་འབབ་མི་ཐུབ་ཅིང་གཉིད་དཀའ་བས། དྲན་པ་མི་གསལ་བ་སོགས་བསླངས་ནས་སྟོབས་ཟད་ཉམས་ཤོར་དུ་འགྱུར། 3.སྐྱི་ལྤགས་ལ་གནོད་པ། རྒྱུན་དུ་ཁོང་ཁྲོ་ལངས་ན་ངོ་མདངས་ཉམས་ཤིང་མིག་སྐྲངས་པ། གཉེར་མ་ཇེ་མང་དུ་འགྲོ་བ་སོགས་འབྱུང་བ་ཡིན། 4.གསང་རྒྱུད་ཟགས་གཤེར་ལ་གནོད་པ། ཁོང་ཁྲོ་ལངས་ཚེ་ཨོལ་གོང་གཤེར་རྨེན་གྱི་བྱེད་ལས་ཇེ་མགྱོགས་སུ་སོང་ནས་སེམས་འཚུབ་པ་དང་ཡིད་མུག་པ་་་་་་་སོགས་ཀྱི་སྣང་ཚུལ་འབྱུང་བར་མ་ཟད། ད་དུང་སྙིང་གཟེར་ལངས་པའམ་ཡང་ན་སྙིང་རྩ་འགག་པ་སོགས་ཀྱི་ནད་ཀྱང་སློང་སྲིད་པ་་་་་་ཡིན། 5.གློ་བར་གནོད་པ། ཁོང་ཁྲོ་ལངས་དུས་མིས་དབུགས་ལེན་ཚད་མགྱོགས་སྟབས། གློ་བ་སྐྲང་བ་དང་དབུགས་འཚངས་ནས་ལུ་བ་སོགས་བྱས་ཏེ་གློ་བའི་བདེ་ཐང་ལ་གནོད་སྐྱོན་འབྱུང་། 6.མཆིན་པར་གནོད་པ། ཁོང་ཁྲོ་ལངས་ཤིང་ཡིད་སྐྱོ་བའི་གནས་ཚུལ་འོག་མིའི་མཆིན་རླུང་མི་རྒྱུ་བ་དང་མཆིན་མཁྲིས་མི་བདེ་བ། མཆིན་ངོས་ན་བ་སོགས་ཀྱི་ནད་སློང་བ་ཡིན། 7. ཕོ་བར་གནོད་པ། ཁོང་ཁྲོ་ལངས་དུས་ཟ་མ་ཟ་འདོད་མེད་པས། ཡུན་རིང་འགོར་ཚེ་ཕོ་རྒྱུའི་འཇུ་སྟོབས་འཁྲུགས་པར་འབྱུང་བའོ། །
ལན། མ་རྟོགས་དོགས་བཅས་གདེང་མ་ཐོབ་པའི་ནད། །བྱི་ལ་འཇབ་པ་ལྟ་བུའི་སད་མདས་བཅོས། །ངོས་ཟིན་ངེས་པ་རྙེད་ཅིང་གདེང་ཐོབ་ན། །སྤོ་ལ་དར་འཕྱར་ལྟ་བུར་དངོས་སུ་བཅོས། །གཉེན་པོ་ཐོག་ཏུ་མི་འབབ་ནད་ལམ་གཟུང༌། །རྟ་རྒོད་དཀྱུས་སུ་འཛུད་པ་ལྟ་བུར་བཅོས། །སྔར་བཅོས་ནད་ལ་དམན་ལྷག་ལོག་པ་གསུམ། །བརྟག་ལ་སྐྱར་མོ་ཉ་ལེན་བཞིན་དུ་བཅོས། །སྟོབས་ཆུང་ནད་ལ་སྤྱོད་ལམ་ཟས་སྨན་དཔྱད། །སྐས་གདང་ལྟ་བུར་མས་འཛེག་རིམ་པས་བཅོས། །རྐྱང་བའི་ནད་ལ་དཔའ་བོས་དགྲ་འདུལ་བཞིན། །དེ་གཞིན་གཞན་ལ་གནོད་མེད་སྦྱོར་བས་བཅོས། །ལྡན་འདུས་ནད་ལ་འདུ་བ་ཆ་སྙོམས་གཅེས། །གཙོ་བོ་དམེ་ཤོར་འཁྲུགས་ཟླུམ་ལྟ་བུ་བཅོས། །ཀུན་ལ་གནོད་བྱ་ལ་སོགས་ཆོས་བཅུར་སྦྱར། །མཛོ་ཁལ་ལུག་ཁལ་ལྟ་བུར་འཚམ་པར་བཅོས། །ཞེས་གསུངས་པ་ལྟར་རོ། །
ལན། ཁྱབ་བྱེད་འགྲོ་འདུག་རྩེད་མོ་དྲགས་པ་དང་། །འཇིགས་དང་ཡི་མུག་ཁ་ཟས་རྩུབ་པས་འཁྲུགས། །སྙིང་སྤྱུགས་བརྒྱལ་འབོག་མང་དུ་སྨྲ་བ་དང་། །འགྲོ་འདོད་འཇིགས་སྐྲག་མི་སྙན་ཚིག་གིས་སློང་། །དེའི་རྟགས་སུ་ཁུ་བ་དང་སྟོབས་ཉམས་པ་དང་། ལུས་སྐྲངས་པ། རིམས་ཀྱིས་འདེབས་སླ་བ། ཡང་ལག་ལ་ན་ཟུག་གཏོང་བ། ཚོར་བ་ཉམས་པ། པགས་པ་གཡའ་བའི་ནད་སོགས་འབྱུང་བ་མདོར་ན་ཁྲག་རླུང་སྟོད་འཚངས་སློང་བཞིན་ཡོད།
ལན། ཁྲག་གི་ནད་རིགས་ལ་ངན་ཁྲག་དང་ཁྲག་རླངས་འདོན་དགོས་པས་སྨན་གྱིས་བཅོས་པ་ལས་ཁྲག་གཏར་ན་ཕན་སྐྱེད་ཆེ་བས་གཏར་ག་ཉིད་མཆོག་ཏུ་གྱུར་པར་བཤད།
ལན། ཁྲག་དེ་རྣམ་པར་མ་གྱུར་ན་ལུས་བརྙན་ཞིང་སྲོག་འཚོ་བའི་རྟེན་བྱེད་པས་ལུས་ཟུངས་ཡིན་མོད། གལ་ཏེ་རྐྱེན་དང་ཕྲད་ནས་རྣམ་པར་གྱུར་ན་ཚ་བར་འགྱུར་ཞིང་ནད་གཞི་མཁྲིསས་པའི་རྟེན་བྱེད་པར་མ་ཟད་ལུས་སྲོག་འཇོམས་པའི་རྒྱུའང་ཡིན་པས་ནད་དུ་བཞག་པ་ཡིན།
ལན། མཁལ་ནད་བརྒྱད་ནི་མཁལ་རླུང་དང་མཁལ་ཚད།མཁལ་གཅོང༌། མཁལ་འགྲམས། མཁལ་གྲུམ། ད་རྒན། མཁལ་ནད་འོར་ལྷུང་། ཆུ་ཤོར་གྱི་ནད་བཅས་སོ། །
ལན། སྐྱེམ་པའི་རྩ་རྒྱུད་ཀྱི་འགྲེལ་བ་སྨྲ་བ་མཆོག་ཐོབ་ལས། མཁྲིས་པའི་ལྕེ་ནི་སྟེང་གི་བད་ཀན་ཆགས་པ་དེ་མདོག་སྐྱ་སེར་མཐུག་པོས་གཡོགས་པ་ནི་ཁེབས་པའི་དོན་ཏེ། མཁྲིས་པ་སྒྲུབ་བྱེད་བད་ཀན་མྱོང་བྱེད་ཀྱི་གནས་སུ་འཕེལ་བའོ། །ཞེས་གསུངས་པ་ལྟར་རོ།།
ལན། མཁྲིས་པའི་ཆུ་ནི་རྟེན་ཁྲག་དང་བརྟེན་པ་མཁྲིས་པའི་རང་མདོག་དང་བསྡོངས་པས་ཁ་དོག་དམར་སེར་ཡིན་ལ།མཁྲིས་པའི་མཚན་ཉིད་ཀྱི་ཟུར་ཚ་བའི་དྲོད་ཀྱིས་རླངས་པ་ཆེ་བ།ཚ་བའི་དྲོད་ཀྱིས་ལུས་ཟུངས་འདྲུལ་བས་དྲི་མ་དུགས་པ་སྟེ་དྲི་མ་མི་སྡུག་པ་སྣོམ་མི་སྤྲོ་བ་མནམ་མོ། །
ལན། བོད་ཀྱི་གསོ་རིག་སྨན་གཞུང་ལས་མཁྲིས་ནད་ཀྱི་ཟས་རིགས་བཅུ་གཅིག་ཟེར་བ་ནི་བ་རའི་ཞོ་དར་དང་མར་གསར།རི་དྭགས་ཀྱི་ཤ ར་ཤ སྐམ་ཤ་གསར་བ། ཆག་ཚེ། སྐྱབས། ཁུར་ཚོད། ཆབ་ཚ། ཆུ་བསིལ། བསྐོལ་གྲང་བཅས་སོ། །
ལན། བོད་ཀྱི་གསོ་རིག་སྨན་གཞུང་ལས་མཁྲིས་ནད་བརྒྱད་ཟེར་བ་ནི་ཐང་ལ་ལྷགས་པ། གནས་གྱུར་པ། ཁ་ལུད་པ། ཁུ་ཤོར་བ། རྩར་རུག་པ། ·ཤ་སེར་བ། མིག་སེར་བ། ཀྴ་ཡའོ། །
ལན། གནད་ཀྱི་ལྡེ་མིག་ལས། མཁྲིས་པའི་ནད་ཀྱི་དྲི་ཆུའི་ཁ་དོག་སེར་བ་ནི་མཁྲིས་པའི་རང་མདོག་སེར་བས་སམ་ཚ་བའི་་་་་་རྟེན་སྣོད་མཁྲིས་པ་རྒྱས་པས་སོ། །ཝུ་བ་ཕྲ་མོ་སངས་སྐྱེན་པ་ནི།མཁྲིས་པའི་མཚན་ཉིད་ཟུར་བདུན་གྱི་ཡ་གྱལ་ཚ་བའི་ཆ་འཕེ་་་་་བས་སོ། །ཀུ་ཡ་བལ་འདབ་ཆུ་ལ་བསྐྱུར་བ་འདྲ་བ་ནི། ཁྲག་མཁྲིས་ཀྱི་སྟོབས་རྒྱས་པའི་རྟགས་སོ། །ཞེས་གསུངས་སོ། །
ལན། མཁྲིས་པའི་སྤྱི་རྟགས་བདུན་ནི་རྣོ་ཞིང་ཚ་བའི་ཟས་སྤྱོད་དང་ཁ་ཁ་བ། མགོ་ན་བ། ཤ་དྲོད་ཚ་བ། སྟོད་གཟེར་བ། ཞུ་རྗེས་ན་བ། བསིལ་བ་ཕན་པའོ། །
ལན། རྣམ་གྱུར་མཁྲིས་པའི་རྩ་ནི། གནད་ཀྱི་ལྡེ་མིག་ལས།སྣོད་མཁྲིས་དེ་ཉིད་ཚ་བ་ཁྲག་མཁྲིས་ཀྱི་རྟེན་ཡིན་པའི་ཆ་ནས་རྩ་རྒྱུད་ཁོང་གྲིམས་པ་ཅན་འཕར་བའོ། །ཞེས་དང༌། སྐྱེམ་པའི་ཕྱི་མ་རྒྱུད་ཀྱི་རྣམ་བཤད་ལག་ལེན་གསལ་བྱེད་ལས། དྲག་མགྱོགས་ལྷན་ཅིག་པའི་རྣམ་པ་ཅན་གྲིམས་པར་འཕར། །ཞེས་དང༌། སྨྲ་བ་མཆོག་ཐོབ་ལས། རྣོ་ཡང་གི་ལས་མྱུར་བས་མགྱོགས་པ་དང་། ཁྲག་དང་བཅས་པས་རྒྱས་པ་སྟེ་སྟོབས་ཆེ་བའོ །དྲག་པ་དང་མྱུར་བ་གཉིས་ལྡན་གྱི་ཉམས་ཡོད་པས་གྲིམས་པར་འཕར་བ་ཡར་མཆོངས་་པ་ལྟར་མཁྲིས་པ་འཕེལ་བ་དང་མཚན་ཉིད་མཚུངས་པའོ། །ཞེས་པའི་དོན་ནོ། །
ལན། མཁྲིས་སྨན་རྒྱ་སྤོས་བཅུ་ཟེར་བ་ནི་རྒྱ་སྤོས་སྲང་དོ་དང་སྤང་སྤོས་སྲང་དོ། བྲག་སྤོས་སྲང་དོ། ཨ་རུ་ར་སྲང་གང་།ཤུག་ཚེར་སྲང་གང༌། ལྕ་བ་སྲང་དོ། ཏང་ཀུན་སྲང་དོ། ད་ལི་སྲང་དོ། ·ཤུ་དག་ནག་པོ་སྲང་དོ། རུ་རྟ་སྲང་དོ་བཅས་སོ། །དྲི་བ མཁྲིས་འོར་མིག་ཆུ་ལྤགས་སེར་དྲོས་ན་སྐྱེ། །ཞེས་པའི་དོན་ཅི་ཡིན།
ལན། མཁྲིས་འོར་གྱི་རྟགས་ལ། མིག་སྤྲིན་དང་། དྲི་ཆུའི་མདོག་དང་། པགས་མདོག་བཅས་སེར་བ་དང་། མེ་དང་ཉི་མས་དྲོས་ན་སྐྲངས་པ་སྐྱེ་བ་སྟེ་ཆེ་རུ་འགྲོ་བ་སོགས་འབྱུང་། དེ་བཞིན་ཡན་ལག་བརྒྱད་པའི་སྙིང་པོ་བསྡུས་པ་ལས། མཁྲིས་པ་ལས་འོར་ནད་དུ་གྱུར་པའི་ནད་ཐབས་ནི་པགས་པ་དང་། བ་སྤུ་ཟངས་མདོག་སྣང་། སྐྲངས་པ་མྱུར་དུ་ལུས་ལ་མཆེད་ཅིང་མྱུར་དུ་ཞེན།ཞེས་པའི་དོན་ནོ། །དྲི་བ གྭ་དོར་གསུམ་ཞེས་པ་གང་དག་ཡིན།
ལན། བཀའ་བསྟན་གྱི་གསོ་བ་རིག་པའི་གཞུང་ལུགས་ཐམས་ཅད་ཀྱི་དོན་གྱི་སྙིང་པོ་འདིའི་ནང་གསལ་བོར་བསྟན་པས་་་་ན་གསོ་རིག་ཐམས་ཆད་ཀྱི་ཡང་རྩེར་གྱུར་པའི་ཆེ་བ། སྨན་དཔྱད་ཀྱི་རྒྱུད་གཞན་ཐམས་ཅད་ཟིལ་གྱིས་གནོན་པས་ན་རྒྱུད་ཐམས་ཅད་ཀྱི་རྒྱལ་པོར་གྱུར་པའི་ཆེ་བ། གསོ་དཔྱད་ཐམས་ཅད་ཀྱི་དོན་རྣམས་མ་རྨོངས་པར་འགྲེལ་བས་ན་གསོ་བ་རིག་པ་དཔྱད་ཐམས་ཅད་ཀྱི་་་སྤྱི་འགྲེལ་ཡིན་པའི་ཆེ་བ། ནད་རྟགས་གསོ་ཐབས་ཐམས་ཅད་མ་ཚང་བ་མེད་པས་ན་གསོ་རིག་ཐམས་ཅད་ཀྱི་རྩ་བ་ཡིན་པའི་ཆེ་བ།སྨན་དཔྱད་མཐའ་དག་གི་ལུགས་སྡེ་ཚན་ཐམས་ཅད་འདི་ལས་གྱེས་པས་ན་གསོ་རིག་ཐམས་ཅད་ཀྱི་འབྱུང་གནས་ཡིན་པའི་ཆེ་བ། ནད་ཐམས་ཅད་མ་བསྒྲིབས་པར་གསར་བར་མཐོང་བས་ན་གསོ་རིག་གི་མེ་ལོང་ཡིན་པའི་ཆེ་བ། གསོ་དཔྱད་ཐམས་ཅད་ཀྱི་བཅུད་བསྡུས་པས་ན་གསོ་བ་རིག་པའི་དོན་ཐམས་ཅད་ཀྱི་མཇུག་སྡུད་ཡིན་པའི་་་ཆེ་བ། ནད་ཀྱི་གདུང་བ་སེལ་བ་བདུད་རྩིའི་ཆར་རྒྱུན་ཡིན་པའི་ཆེ་བ། འཆི་བདག་གི་བདུད་ལས་སྐྱོབ་པ་མི་འཇིགས་པ་སྐྱབས་ཀྱི་སྦྱིན་པ་ཡིན་པའི་ཆེ་བ། ནད་པ་ཀུན་གྱི་རེ་བ་ཕྱོགས་མེད་དུ་བསྐོང་བས་ན་འགྲོ་བའི་སྤྱི་ནོར་ཡིན་པའི་ཆེ་བ། ནད་མེད་པ་ལ་ནད་མི་འབྱུང་བ་བྱེད་ཅིང་། ན་བ་འདུ་བ་སྙོམས་ཤིང་ཚེ་བསྲིང་བ་དང༌། འདི་ཕྱིའི་དགོས་འདོད་ཐམས་ཅད་འབྱུང་བ་ཡིད་བཞིན་གྱི་ནོར་བུ་ལྟ་་་་བུའི་ཆེ་བ་བཅས་སོ། །
ལན། གནད་ཀྱི་ལྡེ་མིག་ལས། བད་ཀན་གྱིས་ཚ་བའི་མགོ་མནན་པས་རྩ་དཔངས་དམའ་ལ་ངོ་བོ་ཚད་པ་ཡིན་པའི་ཆ་ནས་རྩ་་རྒྱུད་གཏིང་དུ་གྲིམས་པ་ཅན་ནོ། །ཞེས་དང༌། དྲང་སྲོང་ཞལ་ལུང་ལས། གྲང་བའི་འོག་ཏུ་ཚ་བ་གབ་པའི་རྩ་ནི་རྩ་དཔངས་དམའ་ལ་གཏིང་ནས་གྲིམས་ཞད་བྱུང་བའོ། །ཞེས་གསུངས་པ་ལྟར་ཡིན།
ལན། གུར་གུམ་ཞེས་པ་ནི་ཀུང་ཀུ་མ་ཞེས་པའི་མིང་ཟུར་ཆག་ནས་བྱུང་བ་ཡིན་ལ། གུར་གུམ་གྱི་སྤྱོད་སྒོ་ཧ་ཅང་ཆེ་ཡང་མདོར་དེད་ན། གུར་གུམ་སྨན་དུ་སྤྱོད་པ་དང༌། བྲོ་སྨན་བྱས་ཏེ་ཟས་སུ་སྤྱོད་པའོ། །བོད་ཀྱི་གསོ་རིགས་གཞུང་ལུགས་ལྟར་ན་གུར་གུམ་ལ་མཆིན་ནད་སེལ་བ་དང༌། རྩ་ཁ་སྡོམ་པ། ཟུངས་ཁྲག་གསོ་བ། ཁྲག་ཤེད་གཅོད་པ། གཅིན་གཅི་བ་སོགས་ཀྱི་སྨན་ནུས་གལ་ཆེན་ལྡན། ཁ་ཆེའི་ཡུལ་དུ་གུར་གུམ་ར་མས་ཟ། །ཨ་མདོའི་ཡུལ་དུ་ཤེལ་ཏང་མཛོ་མོས་ཟ། །ཞེས་པའི་ཚིག་ལ་གཞིགས་ན་ཁ་ཆེ་ནི་གུར་གུམ་གྱི་ཐོན་ཁུངས་གཙོ་བོ་ཞིག་ཡིན་པ་དང་ཨ་མདོ་ནི་ཤེལ་ཏང་གི་ཐོན་ཁུངས་གཙོ་བོ་ཞིག་ཡིན་པ་གོ་ཐུབ།
ལན། ཟུར་མཁར་བློ་གྲོས་རྒྱལ་པོ་ཉིད་ཀྱིས་གཡུ་ཐོག་པ་སྐུ་དངོས་ཀྱིས་གཟིགས་གནང་བེད་སྤྱོད་མཛད་པའི་གྲ་ཐང་རྒྱུད་བཞི་དངོས་འཚོལ་བར་དགོངས་ནས་ཉང་སྨན་དུ་བྱོན་ཏེ་འཚོལ་ཞིབ་་་་མཛད་པ་ན་གཡུ་ཐོག་པ་རང་གི་ཕྱག་དྲེག་མའི་རྒྱུད་བཞི་གསེར་་་་་་་མཆན་ཕྱག་སོན་བྱུང་རྗེས་མཁྱེན་དཔྱོད་ཀྱི་རྩལ་ཕྱེ་སྟེ་དགག་བཞག་་་་སྤང་གསུམ་གྱི་སྒོ་ནས་མེས་པོའི་ཞལ་ལུང་བརྩམས་པ་དང་ཆབས་་་་་་ཅིག་ལྷོ་ཁ་གྲ་ནང་དུ་ཡོད་པའི་གྲ་ཐང་ཞེས་པར་ཡར་རྒྱབ་ཅེས་པས་་་་མཐུན་རྐྱེན་སྦྱར་བ་བརྒྱུད་སྐུ་ཉིད་ནས་རྒྱུད་བཞི་ཡི་མ་ཟིན་ལ་དག་བཅོས་མཛད་དེ་གསོ་རིག་ལོ་རྒྱུས་ཐོག་ཐེངས་དང་པོ་ཡིན་པའི་གྲཐང་རྒྱུད་བཞི་ཞེས་པ་དེ་པར་དུ་བརྐོ་གནང་མཛད་དོ།།
ལན། སྤྱིར་མཁྲིས་པ་ནི་ལུས་དྲོད་ཀྱི་མངའ་བདག དྲི་ཆེན་གྱི་སེར་རྩི། ཆུ་སེར་གྱི་རྩ་བ་བཅས་ཡིན་པས གྲང་མཁྲིས་ལ་བཤང་བ་དཀར་པོ་གྱུར་པ་ནི་མ་ཞུ་བས་མཁྲིས་ཡུལ་འཕྲོག་ནས་དྲི་ཆེན་གྱི་་་་རྩི་རུ་གྱུར་པའི་མཁྲིས་ཁུ་ཚུལ་བཞིན་འབབ་མི་ཐུབ་པས་རེད།
ལན། འདིར་གནས་བརྟན་པའི་ལུགས་ལྟར་བཀྲམས་པ་ཡིན་ན། གཅིག་བཅུ་བརྒྱ་སྟོང་ཁྲི་འབུམ་དང༌། །ས་ཡ་བྱེ་བ་དུང་ཕྱུར་ཏེ། །རྐྱང་པའི་གྲངས་སུ་ཤེས་པར་བྱ། །ཐེར་འབུམ་ཁྲག་ཁྲིག་རབ་བཀྲམ་དང་། །གཏམས་དཀྲིགས་མི་འཁྲུགས་ཁྱད་འབྱིན་དང་།།སྤང་རྟེན་དེད་འདྲེན་མཐའ་སྣང་དང་། །རྒྱུ་རིག་འོད་མཛེས་དབང་པོ་དང༌། །ལེགས་འབྱིན་སྟོགས་འགྲོ་འབྱིང་རྡུལ་དང༌། །རྒྱ་རྟགས་དང་ནི་སྟོབས་འཁོར་དང་། །བརྡ་ཤེས་རྣམ་བྱུང་སྟོབས་མིག་དང་།།བྱམས་པ་སྙིང་རྗེ་དགའ་བ་དང༌། །བཏང་སྙོམས་རྣམས་ཏེ་ཆེན་པོ་བཅས། །ཁུག་པའི་གྲངས་སུ་ཤེས་པར་བྱ། །གྲངས་མེད་པ་ནི་ཐ་མའོ། །ཞེས་གསུངས་སོ། །
ལན། བྱིས་པའི་གྲེ་བ་འགག་པའམ་ལྐོག་འགག་གི་ནད་བྱུང་ན་དང་པོ་ཆམ་པ་དང་འདྲ་བ་ཚ་བ་སྐྱེ་བ་དང་། གློ་ལུ་ཞིང་གློ་བར་ཚ་བ་རྒྱས་ཏེ་གློ་ཚད་ཀྱི་རླངས་པ་ནི་མདོང་མོའི་ལོགས་ལ་ཟོ་་་་མར་ཆགས་པ་བཞིན་དུ་གྲེ་བར་ཆགས་པས་གྲེ་བ་དང་མིད་པ་ཚ་་་་་བཞིན་དུ། གྲེ་བ་ངར་ངར་སོག་སོག་གམ་ངར་ངར་སོར་སོར་དང་སྐད་འཛེར་བ། ཁ་ཆུ་ནང་དུ་མིད་མ་ཐུབ་པས་ཕྱིར་མང་དུ་འབྱུང་བ་ཡིན་ཞེས་པའི་དོན་ནོ། །
ལན། གྲེ་བའི་ནད་རིགས་བདུན་ནི་གྲེ་ནད་རླུང་ལས་གྱུར་པ་དང་མཁྲིས་པ་ལས་གྱུར་པ། བད་ཀན་ལས་གྱུར་པ། འདུས་པ་ལས་གྱུར་པ། ཁྲག་ལས་གྱུར་པ། གྲེ་བའི་འབྲས་ནད། གྲེ་བའི་རྨེན་བུའི་ནད་བཅས་སོ།།
ལན། དཔྱིད་གསུམ་གྱི་སྦྲང་ཆར་བསིལ་མས་ཨ་སྐྱིད་གཡང་ལྡན་ཕྱུག་མོའི་རི་ལུང་ཐང་གསུམ་གཉིད་ལས་དཀྲོགས་ཏེ།རྣོ་དབལ་ལྡན་པའི་དགུན་གསུམ་གྱི་གྲང་ངར་ལ་མཇུག་མཐའི་གྱེས་ཕྱག་ཕུལ། ཟླ4ཚེས14ཉིན་ནི་ཨ་སྐྱིད་རོང་དུ་ཡིད་ཆེས་དང་འཛུམ་མདངས་ཀྱིས་ཁེངས་པའི་ཡུལ་མི་རྣམས་ཞིང་ཁ་རུ་འཛོམས་པའི་་་་་་ཉིན་མོ་ཁྱད་པར་བ་ཞིག་ཡིན། ཉིན་འདིར་ཡུལ་མི་རྣམས་ལྷན་དུ་འཛོམས་ནས་ས་བོན་འདེབས་པའི་ལས་ལ་བྲེལ་མགོ་བརྩམས། ད་ལོའི་གླང་རྩིས་ཀྱི་བབས་འབྲས་ལྟར་སྐྱེས་ཕོ་མོ་ཁྱད་མེད་པར་ལོ11ཅན་དང་ལོ24ཅན། ལོ35ཅན་གང་ཡང་རུང་བ། ཕ་མ་གཉིས་ཀ་འཛོམས་ཤིང་དབང་བོར་སྐྱོན་མེད་པ། མིང་གི་པྲ་ལེགས་ཞིང་ཚོ་དར་ལ་བབས་པ་ཞིག་གིས་གནམ་ལོའི་ཕྱོགས་གཙང་ལྷོ་སྨད་ངོས་སུ་གཟིགས་ནས་འབྲུ་སྣ་དང་ཕྱེ་མར་སོགས་གཏོར་ནས་ས་་་་་་་ཞིང་རྨོ་བའི་མགོ་རྩོམ། ཡུལ་གྲུ་འདི་ཕྱོགས་ཀྱི་འགྲོ་སྲོལ་ལ་ལས་གང་ཞིག་གི་མགོ་རྩོམ་དུས་ཕྱེ་མར་དང་ཆང་ཕུད་གང་རུང་གི་མཆོད་ཀ་འཕངས་ནས། སྐྱོབས་སྐྱོབས་ཨ་མྱེས་སྐྱང་འཕགས་ཆེན་པོས་སྐྱོབས་སྐྱོབས། ཞེས་ཐོག་མར་ཨ་མྱེས་སྐྱང་འཕགས་ཆེན་པོར་མཆོད་ཀ་འཕེན་པ་དང་དེ་ནས་དེ་རིང་གི་ལས་གཞི་གང་དངའབྲེལ་བའི་སྒོ་ནས་ཁ་གཡང་འབོད་དགོས་པར་བཤད་དེ། སྐྱོབས་སྐྱོབས་ཨ་མྱེས་སྐྱང་འཕགས་ཆེན་པོས་སྐྱོབས་སྐྱོབས། ནས་འབྲུ་ཕུག་རོན་འདྲ་འདྲ་ཡོད་དགོས། གྲ་མ་རལ་གྲི་འདྲ་འདྲ་ཡོད་དགོསས་ལ་བཏབ་ན་ས་ཁ་གང་དགོས། བང་ལ་བླུགས་ན་བང་ཁ་གང་དགོས། ཞེས་ཟེར་ནས་ལས་མགོ་འཛིན་པར་བཤད། ཡུལ་ཕྱོགས་འདིར་ཡང་རོང་འབྲོག་གི་ལས་ཀ་ཆེ་ཁག་རྣམས་རྩིས་ཀྱིའབྲས་དང་བསྟུན་ནས་སྒྲུབ་པར་བྱེད། རྩིས་ཀྱི་བབས་འབྲས་ལ་བསྟུན་ནས་ལས་ཀ་བྱེད་པ་ནི་སྲོལ་རྒྱུན་གྱི་གོམས་གཤིས་ཤིག་ཡིན་་་འདི་ལ་གནའ་མི་རྒན་པ་རྣམས་ཀྱི་ཉམས་མྱོང་པར་མ་ཟད།འཛོམས་ཤིང་དེང་རབས་ཀྱི་ཚན་རིག་དང་ཡང་མཐུན་པས་དུས་ཀྱི་འགྲོས་དང་བསྟུན་པའི་ལས་ཀ་བྱེད་ལུགས་ཤིག་གོ །དེ་ཡང་མདོ་སྨད་ཤར་ཕྱོགས་ཀྱི་རོང་འཕན་ཆུ་ཤོག་ཀ་བདུན་གྱི་ཡ་གྱལ་ཨ་སྐྱིད་་ཅེས་པའི་མིང་གི་ཐོགས་དོན་ནི་སྔོན་ཨ་མྱེས་སྐྱང་འཕགས་ཆེནཔོས་སྡེ་བརྒྱད་བྲན་དུ་བསྐོས་ཤིང་ཡུལ་ཁམས་བདེ་ལ་བཀོད་པས་་་་ཁོང་གི་དྲིན་དྲན་པའི་ཕྱིར་དུ་ཨ་སྐྱིད་ཅེས་ཐོགས་པར་བཤད་པ་་་་་་དང་ས་ཆ་སྐྱིད་པོ་ཞིག་ཡིན་པས་ཨ་སྐྱིད་ཅེས་ཐོགས་པར་ས་པར་བཤད་པའང་ཡོད། ལས་ལ་བརྩོན་ཞིང་དཔའ་ངར་ལྡན་པའི་ཡུལ་མི་འདི་དག་ནི་འབྲུ་སྡེའི་རུས་སུ་གཏོགས་པར་བཤད་པའང་ཡོད་མོད།མཐའ་གཅིག་ཏུ་འདི་ཞེས་བཤད་པར་དཀའ་བར་བསམ། ཡུལ་གྲུ་འདི་ལ་དེང་སང་རོང་འབྲོག་གཉིས་སུ་ཡོད་ཅིང་འབྲོག་པ་རྣམས་་་་་ནི་རོང་བ་ལས་མཆེད་པར་བཤད། དེ་བས་ཡུལ་གྲུ་འདིར་ཞིང་འལས་དར་སྔ་ཞིང་དེ་དང་འབྲེལ་བའི་ཉམས་མྱོང་དང་གཏམ་རྒྱུད་ཀྱང་་་་མང་དུ་ཡོད་པར་ངེས། སྔོན་ཨ་མྱེས་སྐྱང་འཕགས་ཆེན་པོའི་སྐབས་སམ་དེ་ལས་ཀྱང་ཡར་སྔོན་ཞིག་ནས་སོ་ནམ་ལ་བརྟེན་པའི་འཚོ་བ་་རོལ་བའི་གནའ་མི་དེ་དག་གིས་ལོ་རེ་རེ་བཞིན་དུས་བཞིའི་འགྲོས་་་དང་བསྟུན་ནས་ཞིང་རྨོ་བ་དང་ཁང་བ་རྩིག་བཟོ་སོགས་ཀྱི་ཚོ་་་་་བའི་ཐོན་སྐྱེད་གོང་དུ་སྤེལ། དེ་ནས་ཆོས་ལུགས་དང་འབྲེལ་བའི་རྩིས་སོགས་དར་ཏེ་དེ་དག་གི་རིག་པ་ལ་བརྟེན་ནས་ལོ་འཁོར་གཅིག་གི་ལས་ཀ་ཆེ་ཁག་བཀོད་སྒྲིག་བྱས། དེ་ཡང་རྩིས་ཀྱི་བབས་འབྲས་ནི་ལོ་རེ་བཞིན་དུ་མི་འདྲ་བས་ལོ་རེ་རེ་བཞིན་ས་ཞིང་སྒོ་་་་་་་བའི་དུས་ཚིགས་ཀྱང་མི་འདྲ་བ་ཡོང་བཞིན་ཡོད། གང་ལྟར་ཨ་སྐྱིད་སྐྱང་དགོན་པའི་རྒྱ་ནག་གླང་རྩིས་ཀྱི་བབས་འབྲས་ལྟར་ས་བོན་འདེབས་པ་དང་ལོ་ཏོག་བརྔ་འཐུ། ཁང་བ་རྩིག་བཟོ་སོགས་བྱེད་པ་ནི་ལོ་རྒྱུས་ཀྱི་འགྲོས་དང་མཐུན་ཞིང་འབྱུང་བའི་ཁམས་དང་བསྟུན་པའི་འགྲོ་ཕྱོགས་ཐུན་མོང་མ་ཡིན་པ་ཞིག་ཏུ་ངེས་སོ། །
ལན། བོད་ཀྱི་གསོ་རིག་སྨན་གཞུང་ལས་གློ་ནད་བརྒྱད་ཟེར་བ་ནི་ཐང་པོ། སྐྱ་རྦབ། ཚ་བ། ཆུ་ཤོར། ཐེས་པོ། གློ་གཅོང་།གློ་རྒྱས། བུང་ཚང་ཅན་ནོ། །
ལན། གློ་བ་རྒྱབ་སྟེ་སྙིང་དང་བུ་རྣམས་མདུན། །ཚིགས་པ་བཞི་ནས་གྱེན་གསེག་ཆག་གང་ལ། །བརྒྱད་ནས་ཐུར་གསེག་མཛུབ་གང་བཅལ་བའི་སར། །གྲུ་བཞིར་ཐིག་གདབ་ཚིགས་པ་བཞི་པ་དང་། །བརྒྱད་པ་གཉིས་ནས་འཕྲེད་ཐིག་ལན་རེ་དང༌། །གྱེན་ཐིག་དབུས་མ་སུམ་ཆ་གཡས་གཡོན་དུ། །དབུས་མ་སུམ་ཆ་སུམ་གཉིས་དེ་དབུས་བཅལ། །སྟག་མགོ་སྒང་རྩིབས་གཤམ་དང་ཟགས་སྣ་ལྔ། །སུམ་གཉིས་རེ་བཏབ་མཐའ་བཞི་གྲ་བཞིར་བཅད། །དེ་ལྟར་གོང་མའི་གྲ་གཉིས་སྟག་མགོ་དང་། །དབུས་ཀྱི་སུམ་ཆ་སྒང་སྟོད་སྒང་སྨད་ཡིན། །དེ་ནས་རྩིབས་གཤམ་ཟག་སྣ་རིམ་པ་བཞིན། །ཞེས་པ་ལྟར་ཡིན་ནོ། །
ལན། གློ་བའི་ཟགས་ཆུའི་རྟགས་ལ་གློ་མང་ཞིང་ལུད་པ་འགོག་དཀའ་བ་དང༌། གློ་སྙིང་སྤྲུག་པ། ཟས་ཟོས་རྗེས་ཕོ་བ་མི་བདེ་བ་དང་། གདོང་དང༌། སོ་རྙིལ། སེན་མོ་སོགས་ཀྱི་བཀྲག་མདངས་འཆོར་བའི་རྟགས་དང་ལྡན་ལ་བྱང་ཁོག་ཏུ་བརྟག་སྐབས་་བི་ཇིས། རྩིབ་བར་གོ་ཡང་གཞན་པས་ཆེ། །ཤ་པགས་དག་ཀྱང་སྦོ་བར་འཆོར། །ཞེས་པ་ལྟར་མིག་ལམ་སྣང་བར་འགྱུར་ལ། བེམ་ཏོལ་བརྒྱབ་ན་གཅོར་སྐད་ཆུ་སེར་ཡོད་ཅེས་པའི་སྒྲ་འབྱུང་བ་དང༌། དེ་བཞིན་སྨན་པའི་ལག་མཐིལ་གསང་དུ་གཏད་དེ་སྤྲུགས་པས། ཐོལ་ཐོལ་ཁྱིལ་ཁྱིལ་བེའུ་འགུལ་འདྲ་ཡོད། ཅེས་པ་ལྟར་འབྱུང་ལ། སྐེ་སྟོང་ཙ་ར་ཁུང་ནས་གློ་ཡུར་རེག་ན་གློ་ཡུ་ཡང་ནད་མེད་ཀྱི་གཞོགས་སུ་ཡོ་བ་དང་། དེ་ལྟ་བུའི་ཆུ་ཆེར་རྒྱས་པའི་དུས་ལུས་ངལ་ཞིང་འབྱིན་རྔུབ་ཤིན་ཏུ་དཀའ་བའི་རྟགས་འབྱུང་བ་སོགས་རྒྱུད་དུ་ཞིབ་པར་བསྟན་པ་ལྟར་བརྟག་དགོས་པ་གལ་ཤིན་ཏུ་ཆེ་ལ་ནད་འདི་ནི་་བྱང་ཁོག་སྟོད་དུ་བསགས་པའི་ནང་ཆུའི་ཁོངས་སུ་གཏོགས་པ་ཞིག་ཡིན་པ་སྟེ་སྙན་བརྒྱུད་བེ་བུམ་ནག་པོ་ལས། དཀར་པོ་རྒྱ་ཡིས་ཐེབས་ནས་ནི། །གླི་སྙིང་སྟེང་དུ་ཆུ་ཤོར་བས། །ཚེ་ནི་ཐུང་ངམཚན་ཉིད་ཡིན། །ཞེས་པ་ལྟར་ཡིན་ནོ། །
ལན། རིགས་ཀྱིས་དབྱེ་ན་བཤུས་གཤགས་བཅད་པ་དང་།།རྣམ་པར་བཅད་དང་རབ་ཏུ་འཕྱང་བ་དང་། །ལྷུང་དང་གྲུམས་དང་ཕུག་པ་བརྒྱད་ཡིན་ནོ། །ཞེས་པ་ལྟར་དང༌། བཤུས་པ་ནི་མཚོན་གྱིས་ཤ་གང་གྱེན་ཐུར་དུ་པགས་པ་ཙམ་བཤུས་པ་དང་།གཤགས་པ། ཤ་འཕྲེད་ལ་བཅད་པ། རུས་ལ་ཐུག་པའི་བར་རྣམ་པར་བཅད་པ། ·ཤ་དང་རུས་པའང་བཅད་ནས་ཐུར་དུ་ལྷབ་ལྷུབ་ཏུ་འཕྱང་བ། ཤ་རུས་གཉིས་ཀ་རྦད་ཀྱིས་བཅད་ནས་ས་ལ་ལྷུང་བ།རུས་པ་རྒྱ་ཆེར་བསྣད་པས་གྲུམས་པའམ་ཆག་པ། མཚོན་གྱི་རྩེ་མོས་ཐད་ཀར་ཕུག་པ་བཅས་ལ་བྱའོ། །དྲི་བ དགུན་ཆུ་ཁམས་མཁལ་རྩའི་ཁྱད་ཆོས། །ཞེས་པའི་དོན་ཅི་ཡིན།
ལན། དགུན་ཟླ་གསུམ་ནི་ས་ཆུ་འཁྱགས་སྒང་དུས། །སྨིན་དྲུག་མགོ་རྒྱལ་གསུམ་གྱིས་ནམ་ཚོད་འཛིན། །ཤ་བ་ནག་པོ་ངུ་སྐད་འདོན་པའི་དུས། །།བདུན་ཅུ་རྩ་གཉིས་ཆུ་ཁམས་མཁལ་རྩ་རྒྱུ། །མཐིང་རིལ་སྐད་ལྟར་འཇམ་ལ་དལ་བར་འཕར། །ལྷག་མ་བཅོ་བརྒྱད་ས་ཁམས་མཆེར་རྩ་རྒྱུ། །ཞེས་པ་ལྟར་ཡིན་ནོ། །
ལན། ལག་ལེན་གསལ་བྱེད་ལས། མགོ་ཆག་པའི་ཤ་རུས་ཀླད་པ་རྣམ་པ་གསུམ་པོ་གང་ལ་སྐྱོན་ཡོད་ཀྱང་ཚོན་ཀན་ཆག་གི་རྩ་རིམ་པ་བཞིན་དུ་ཤ་ལ་སྐྱོན་ཡོད་ན་གློ་སྙིང་རྒྱུ་ལོང་ལ་ཚད་པ་ལྷུང་་བས་ཚོན་རྩ་དྲག་ཅིང་། རུས་པ་ལ་སྐྱོན་ཡོད་ན་མཆིན་མཚེར་ཕོ་མཁྲིས་ལ་ཚད་པ་ལྷུང་བས་ཀན་རྩ་གྲིམས་ལ། ཀླད་པ་ལ་སྐྱོན་ཡོད་ན་མཁལ་མའམ་བསམ་བསེའུའི་ཟུངས་རྟེན་ཉམས་པས་ཆག་རྩ་་་་་་་མགྱོགས་པའོ། །དེའི་རྒྱུ་མཚན་ནི། སྨན་དཔྱད་ཟླ་བའི་རྒྱལ་པོ་ལས།བླ་རྩ་སྙིང་རྩ་སྤྱི་བོར་འཕྲད། །ཚངས་པ་དུང་གི་འཁོར་ལོ་འོ། །ཞེས་དང་། རྩ་གྲོགས་ཕལ་ཆེར་སྤྱི་གཙུག་ནས། །ཆེ་བ་རྩ་བོ་ཆེ་དག་སྟེ། །ཤ་རུས་བར་དག་མཆིན་རྩར་གནས། །དོན་སྣོད་གྲིམས་པ་རྩར་རྒྱུ་འོ། །སྤྱི་བོ་ཀླད་པའི་ཁ་ནས་ཕྱིར། །སོང་བ་མཁལ་མའི་རྩ་དག་གོ། །ཞེས་གསུངས་པ་བཞིན་ནོ། །
ལན། ནད་ཀྱི་རྐྱེན་དང་སྟོབས་ཆེ་ཆུང་ལ་བལྟས་ནས་དེ་ལྟར་དབྱེ་བ་སྟེ། གཙོ་བོའི་ནད་བརྒྱད་ནི་ནང་རྐྱེན་ལ་བལྟས་ནས་སྟོབས་ཆེ་བར་བསྟན་པ་དང་། ཕལ་བའི་ནད་དྲུག་ནི་ཕྱི་རྐྱེན་ལ་བལྟས་ནས་སྟོབས་ཆུང་བར་བསྟན་པ་ཡིན།
ལན། ནད་སོ་སོར་འཆད་པའི་སྐབས་སུ་རྒྱུ་ཞེས་བྱ་བ་ནི་ནད་རང་རང་སྐྱེད་པར་བྱེད་པའི་རྐྱེན་དེ་དག་ལ་བྱ་སྟེ། དེ་ཡང་སྤྱི་ཙམ་དུ་རྣམ་པར་གྱུར་ན་ནད་དུ་འགྱུར་བ་ལ་དགོངས་ནས། ནད་སྤྱིའི་རིང་རྒྱུ་མ་རིག་པ་དང༌། ཉེ་རྒྱུ་རྣམ་པར་མ་གྱུར་པའི་ཉེས་པ་གསུམ་པོ་ཡིན་པར་གསུངས་མོད། ནད་སོ་སོ་འཆད་པའི་སྐབས་སུ་ཟུག་རྔུ་མངོན་གྱུར་པ་མེད་པའི་ཐ་མལ་ནད་མེད་དུ་གནས་པ་ལས་་ན་ཟུག་མངོན་སུམ་དུ་སྐྱེད་པར་བྱེད་པའི་རྐྱེན་དེ་དག་ལ་རྒྱུ་ཞེས་་་་་་ལ་པའི་ཐ་སྙད་འདོགས་ཏེ། མན་རྒྱུད་སྐབས་སུ་ནད་སློང་བའི་རྐྱེན་རྒྱུའམ་རྒྱུ་རྐྱེན་ཞེས་པ་མང་དུ་འབྱུང་བ་ཡིས་མཚོན་ནུས་པས་སོ།རྒྱུད་ཚིག་འགར། རྒྱུ་ནི་རང་རང་སྐྱེད་པའི་རྒྱུ་ཡིན་ཏེ། །ཞེས་ཡོད་ཀྱང་། དེ་ནི་ཡིག་ནོར་དུ་འཁུམས་པས་འདིར་བཏང་སྙོམས་སུ་བཞག་གོ། །ཞེས་པ་ཇི་བཞིན་ནོ། །
ལན། གཡུ་ཐོག་པས། ཡང་རྩེ་རྒྱལ་པོ་སྤྱི་འགྲེལ་རྩ་བ་དང་། །འབྱུང་གནས་མེ་ལོང་མཇུག་སྡུད་ཆར་རྒྱུན་དང་། །སྐྱབས་སྦྱིན་སྤྱི་ནོར་ཡིད་བཞིན་ནོར་བུ་སྟེ། །དཔལ་ལྡན་རྒྱུད་ཀྱི་ཆེ་བ་བཅུ་གཅིག་ཡིན། །ཞེས་གསུངས་པ་འདིའོ། །
ལན། གླེང་གཞི་འབྱུང་བའི་ཡན་ལག་དང་། གླེང་སློང་རྩ་བའི་ཡན་ལག འབྲེལ་བ་དགོས་ཆེད་ཀྱི་ཡན་ལག རྒྱུད་དོན་ངོ་བོའི་ཡན་ལག་བཅས་རྒྱུད་ཀྱི་འཆད་ཐབས་ཡན་ལག་བཞིའོ། །དྲི་བ རྒྱུད་ཅེས་པ་ལ་དབྱེ་ན་རྣམ་པ་གསུམ་ཡོད་པ་གང་དག་ཡིན།
ལན། ལུས་ནད་གཉེན་པོ་གསུམ་བདག་ཉིད་གཅིག་པར་འབྲེལ་བས་རྒྱུའི་རྒྱུད་དང་། ལུས་ལ་བརྟེན་ནས་ནད། ནད་ལ་བརྟེན་ནས་རྟགས། རྟགས་ལ་བརྟེན་ནས་གསོ་ཐབས་བཅས་འབྱུང་བའི་ཕྱིར་ན་ཐབས་ཀྱི་རྒྱུད།། ཟུག་རྔུ་ཞི་ནས་ནད་མེད་པར་བདེ་བ་དང་ལྡན་ནས་འབྲས་བུ་ཕུན་སུམ་ཚོགས་ཤིང་བླ་ན་མེད་པའི་ཡོན་་་ཏན་ཐོབ་པ་འབྲས་བུའི་རྒྱུད་བཅས་སོ། །
ལན། ཐམས་ཅད་འདུས་པའི་རྒྱུད་འདི་ཁྱུང་ལྡིང་འདྲ། །ནད་ཀྱི་གཡང་སར་ཉམ་ང་བག་ཚ་མེད། །ཡིད་དུ་འོང་བས་ཁུ་བྱུག་གསུང་སྙན་འདྲ། །འགྲོ་བ་གང་གིས་ཐོས་པས་སྤྲོ་བ་སྐྱེད། །ཀུན་ཏུ་དཀོན་པའི་ཨུ་དུམ་ཝ་ར་འདྲ། །ཐོས་མཐོང་སྤྱོད་པ་སྐལ་ལྡན་རེ་རེ་ཙམ། །ཉི་མའི་འོད་ཀྱིས་ཟླ་སྐར་ཟིལ་གནོན་བཞིན། །རྒྱུད་རྒྱལ་འདི་ཡིས་གསོ་རིག་ཀུན་ཟིལ་གནོན། །འདི་ནི་སྔགས་མེད་པ་ཡི་སྲུང་སྐུད་ཡིན། །འཆི་བདག་བདུད་སྡེ་བཟློག་པའི་འཕྲུལ་འཁོར་ཡིན། །ནད་ཀྱི་དགྲ་དཔུང་འཇོམས་པའི་དཔའ་བོ་ཡིན། །འདུ་བ་འཕེལ་ཟད་སྙོམས་པའི་སྤྱི་བ་ཡིན། །དུས་མིན་འཆི་ཞགས་གཅོད་པའི་རལ་གྲི་ཡིན། །ནད་ཀྱི་ཟུག་གཟེར་གཅོག་པའི་ཐོ་བ་ཡིན། །སྡུག་བསྔལ་འདམ་ནས་འདྲེན་པའི་ལྕགས་ཀྱུ་ཡིན། །འཆི་བའི་སྲོག་སྐྱོབ་མི་འཇིགས་སྦྱིན་པ་ཡིན། །འཆི་བ་སློང་བྱེད་བདུད་རྩི་བུམ་པ་ཡིན། །ཞེས་པ་ལྟར་ཡིན་ནོ། །
ལན། ཐོག་མར་ཆོས་རྒྱལ་ཁྲི་སྲོང་ལྡེའུ་བཙན་དང་། ལོ་ཆེན་བཻ་རོ་ཙཱ་ན་རྣམ་གཉིས་ཀྱིས་བསམ་ཡས་དབུ་རྩེའི་བར་ཁང་གི་་ཀ་བ་བུམ་པ་ཅན་དུ་གཏེར་དུ་སྦས། སྤྱི་ལོ1038ལོའི་བོད་ཟླ7པའི་ཚེས14ཉིན་གཏེར་སྟོན་གྲ་མངོན་དབང་ཕྱུག་འབར་བས་གཏེར་་་་་་ནས་བཏོན། གྲ་བ་མངོན་ཤེས་ཅན་གྱིས་དབུས་པ་དར་གྲགས་པ་ཞུ་བར་གནང༌། དེས་རོག་སྟོན་དཀོན་མཆོག་སྐྱབས་ལ་གནང་། དེས་གཡུ་ཐོག་གསར་མ་ཡོན་ཏན་མགོན་པོར་གནང་བའོ། །
ལན། རྒྱུད་བཞི་ནི་རྩ་བའི་རྒྱུད་དང་བཤད་པའི་རྒྱུད།མན་ངག་རྒྱུད། ཕྱི་མའི་རྒྱུད་བཅས་གསོ་རིག་རྒྱུད་བཞི་ལ་འཇུག་པ་དང༌། དེ་ལས་ལྡོག་སྟེ་རྒྱུད་སྡེ་བཞི་ནི་སྔགས་ཕྱོགས་ཀྱི་གཞུང་རྒྱུད་སྡེ་བཞི་ཞེས་པ་སྟེ། བྱ་རྒྱུད། སྤྱོད་རྒྱུད། རྣལ་འབྱོར་རྒྱུད། རྣལ་འབྱོར་བླ་ན་མེད་པའི་རྒྱུད་བཅས་སོ། །
ལན། གཅིག་ནས་གཞུང་འདི་ཉིད་རྒྱ་གཞུང་ཚད་མ་དག་ཁྱད་མེད་པར་ཁུངས་བཙུན་པའི་ཆེད་དུ་གོ་བ། གཉིས་ནས་ལེགས་སྦྱར་སྐད་ལ་བག་ཆགས་འཇོག་པ། གསུམ་ནས་རྒྱུད་ལ་བྱིན་རླབས་འཇུག་པ། བཞི་ནས་སྔོན་བྱོན་ལོ་པཎ་རྣམས་ཀྱི་བཀའ་དྲིན་དྲན་པ་བཅས་ཀྱི་ཆེད་དུ་ཡིན་ནོ། །དྲི་བ ལྒང་པའི་རྡེའུ་སྐྲན་ཆུ་འགག་ཟུག་གཟེར་ཆེ། །ཞེས་པའི་དོན་ཅི་ཡིན།
ལན། དེ་ལྟར་སེམས་ཀྱི་ནད་གཉིས་དང༌། ལུས་ནད་ལ་ཡང་ལུས་སྟོད་ཀྱི་ནད་བཅོ་བརྒྱད་དང་། ནང་དོན་སྣོད་ཀྱི་ནད་རིགས་བཅུ་དགུ། སྨད་ནད་དགུ། ཕྱི་ནད་ཉི་ཤུ། ཕྱི་ནང་ཀུན་ཁྱབ་ཀྱི་ནད་རིགས་སོ་བདུན་བཅས་ཡོངས་སུ་བསྒྲིལ་བས་བརྒྱ་དང་རྩ་གཅིག་འབྱུང་བ་འདི་ནི་གནས་ཀྱི་སྒོ་ནས་དབྱེ་བར་འདོད་པས་ཡིན་ནོ། །
ལན། མངལ་གྱི་གནས་སྐབས་ལྔ་ནི་མངལ་དུ་མེར་མེར་པོ་དང་པོ་དང་། ནུར་ནུར་པོ་གཉིས་པ་དང༌། ལྟར་ལྟར་པོ་གསུམ་པ་དང༌། འཁྲང་འགྱུར་བ་བཞི་པ་དང་། ཡན་ལག་འགྱུར་བ་ལྔ་པ་སྟེ་བདུན་ཕྲག་སུམ་ཅུ་སོ་བརྒྱད་གནས་སོ། །
ལན། ཕ་ཡི་ཁུ་བས་རུས་པ་ཀླད་གཞུང་སྐྱེད། །མ་ཡི་ཟླ་མཚན་ཤ་ཁྲག་དོན་སྣོད་སྐྱེད། །རང་གི་སེམས་ལས་དབང་བོའི་རྣམ་ཤེས་འབྱུང༌། །ས་ལས་ཤ་དང་རུས་པ་སྣ་དྲི་སྐྱེད། །ཆུ་ལས་ཁྲག་དང་ལྕེ་རོ་རླན་པ་སྐྱེད། །མེ་ལས་དྲོད་དང་མདོག་གསལ་མིག་གཟུགས་སྐྱེད། །རླུང་ལས་དབུགས་དང་པགས་པ་རེག་བྱ་སྐྱེད། །མཁའ་ལས་བུ་ག་རྣ་བ་སྒྲ་སྐྱེད་འགྱུར། །གོམས་པས་བྱ་བ་ལ་འཇུག་སྣང་བ་མཆེད། །རྒྱུ་རྐྱེན་རྟེན་འབྲེལ་འཛོམས་པས་ལུས་སུ་འགྲུབ།།
ལན། སྤྱིར་བུད་མེད་ཀྱི་མངལ་དུ་བུ་ཆགས་པ་ནས་བདུན་ཕྲག་སུམ་ཅུ་སོ་བརྒྱད་པ་ནི་མངལ་གནས་གང་བཙའ་བའི་དུས་་་་་་ཡིན་མོད། འོན་ཀྱང་དུས་ལྟར་བཙའ་མི་ནུས་པའི་འགལ་རྐྱེན་གསུམ་འབྱུང་ངེས་པ་ནི། མའི་མངལ་ལས་ཁྲག་མང་དུ་ཟགས་པར་གྱུར་ན་མངལ་གནས་ཀྱི་ལུས་འཕེལ་བར་མི་འགྱུར་བས་བཙའ་མི་་་་ནུས། མའི་ཟུངས་ཟད་པས་རླུང་འཁྲུགས་པར་གྱུར་ཏེ་ཐུར་སེལ་གྱི་བྱེད་པ་ལོག་པས་བཙའ་མི་ནུས། བུད་མེད་དེའི་ལུས་ཧ་ཅང་ཚོ་ཆེ་ནའང་མངལ་གྱི་སྒོ་ཆེར་རྒྱས་པར་འགྱུར་བས་ཟླ་དགུ་ཚང་ཡང་་་་་་་བཙའ་དཀའ་བ་བཅས་སོ།
ལན། མངལ་དུ་ཆགས་པའི་ལུས་ཅན་དེ་ཉིད་ཀྱི་ལུས་རིམ་པར་ཆེ་ཆེར་འཕེལ་བར་བྱེད་པའི་རྒྱུའི་གཙོ་བོ་ནི་མངལ་དུ་གནས་་་པའི་སེམས་ཅན་རང་ཉིད་ཀྱི་ལྟེ་བ་ཡིན་ཏེ། ཅིའི་ཕྱིར་ཞེ་ན། མའི་བུ་སྣོད་གཡས་གཡོན་དུ་རྩ་གཉིས་ཡོད་པ་དེའི་སྣེ་མངལ་གནས་ཀྱི་་་ལྟེ་བར་སྦྲེལ་ཡོད་ཅིང་། བུ་སྣོད་ཀྱི་རྩ་གཉིས་པོ་དེའང་གྱེན་ཕྱོགས་སུ་བསམ་བསེའུ་ཞེས་ལུས་ཟུངས་ཐམས་ཅད་ཀྱི་དྭངས་མའི་བཅུད་་ཀྱི་ཡང་སྙིང་གསོག་པའི་སྣོད་དམ་རྟེན་དང་འབྲེལ་ནས་ཡོད་ཕྱིར།མའི་ཁ་ཟས་རྣམས་ཀྱི་དྭངས་མ་བདུན་པོ་རྒྱུན་མི་ཆད་པར་འབྱུང་་་བའི་ཐ་མ་བཅུད་ཆེན་པོ་དེ་ཉིད་བསམ་བསེའུ་ནས་རྩ་གཉིས་སུ་་་་་་བརྒྱུད་དེ་མངལ་དུ་གནས་པའི་ལྟེ་བར་ཞུགས་པ་དེས་རིམ་གྱིས་་་་་་་མངལ་དུ་ལུས་རྣམ་པར་འཕེལ་བར་འགྱུར་བ་ཡིན་ཏེ། དཔེར་ན་ཆུ་རྒྱུན་ཤིན་ཏུ་ཕྲ་བ་རྣམས་བསགས་པའི་རྫིང་དང་འདྲ་བའི་བསམ་་་་བསེའུ་ལས་ཡུ་བ་དང་འདྲ་བའི་རྩ་གཉིས་པོ་ནས་མངལ་གནས་ཀྱི་་་ལྟེ་བ་བརྒྱུད་དེ་ཞིང་དང་འདྲ་བའི་མངལ་གནས་སེམས་ཅན་དེའི་་་་ཟུངས་སྟོབས་རིམ་བཞིན་ཆེས་ཆེར་འཕེལ་བར་འགྱུར་བ་ཡིན།
ལན། མངལ་སྦྲུམ་པའི་རྗེས་སུ་མངལ་གནས་ཀྱི་ལུས་བསྲུང་བའི་སླད་དུ་བུད་མེད་དེ་ཡིས་ཉལ་པོ་སྤྱད་པ་དང་རྩོལ་བ་་་་་དྲག་པོས་ལུས་ཀྱི་ལས་ཆེན་པོ་བྱེད་པ། མཚན་མོ་གཉིད་མི་ལོག་ཅིང་ཉིན་མོ་གཉིད་ལོག་པ། བཤང་གཅིའི་ཤུགས་བཀག་པའམ་ཧ་ཅང་བ ཙིར་ཆེ་བ། ནུས་པ་ཤིན་ཏུ་ཚ་ཞིང་རྣོ་ལ་ལྕི་བའི་ཟས་སྨན་རིགས་དང༌། ལྷག་པར་བཤང་གཅི་འགག་པར་འགྱུར་བའི་ཁ་ཟས་རྣམས་དང་། ཡར་སྐྱུག་པར་བྱེད་པའི་སྐྱུག་སྨན་གཏོང་བ་དང་།མར་འཁྲུ་བར་བྱེད་པའི་བཤལ་སྨན་གཏོང་བ། ནི་རུ་ཧ་ཞེས་པ་བཤང་ལམ་ནས་ཡར་སྨན་གཏོང་བ། ཁྲག་གཏར་བར་བྱེད་པ་བཅས་ནི་མ་དང་མངལ་གནས་སེམས་ཅན་གཉིས་ལ་གནོད་པར་་་་་འགྱུར་བས་མ་བཙས་ཀྱི་བར་དུ་སྤང་དགོས། གལ་ཏེ་གོང་གི་སྤང་བྱ་འགའ་ཞིག་བྱ་དགོས་པ་བྱུང་ན་ཟླ་བ་བརྒྱད་རྫོགས་ནས་བྱེད་པ་་ལས་དེའི་བར་དུ་ནི་སྤང་བར་བྱ་བ་ཁོ་ན་ཡིན། དེ་ལྟར་སྤང་དགོས་པའི་རྒྱུ་མཚན་ཅིའི་ཕྱིར་ཞེ་ན་ཟས་སྤྱོད་དེ་རྣམས་མའི་ལུས་ཟུངས་་་ལ་ལྷག་པར་གནོད་པ་དང་། མའི་ཟུངས་ཟད་ན་བུའི་ལུས་བསྐྱེད་པའི་རྒྱུ་མེད་པས་མངལ་འཇིག་པ་སྟེ་ཕྱིར་འབྱུང་བའམ་འཆི་བ།ཡང་ན་རླུང་གི་དབང་གིས་མངལ་གྱི་ནང་ཉིད་དུ་སྐམ་པར་འགྱུར་་་བས་ནའོ། །
ལན། སྔོ་སྨན་རིགས་གཙོ་བོ་བརྒྱ་དང་བཅོ་བརྒྱད་ནི་ཧོང་ལེན། སྤང་རྩི་དོ་བོ། རེ་སྐོན་པ། ཀྱི་ལྕེ་དཀར་ནག་གཉིས། རྟ་ལྤགས། ཨ་བིཥ། སྟག་ཤ སྤང་རྒྱན་དཀར་པོ། ཡུ་གུ་ཤིང་། རྩད།རྒུ་ཐུབ། ལུམ་སྟག ཨ་བྱག་གཟེར་འཇོམས། ཨ་བྱག་ཚེར་སྔོན།སྨུག་ཆུང་། མདན་ཡོན། གསེར་སྐུད། དངུལ་སྐུད། ལུག་རུ་སྨུག་པོ་དང་སེར་པོ་དང་དཀར་པོ་གསུམ། ཆུ་རུག སེ་མའི་མེ་ཏོག འབུ་སུ་ཧང༌། སྒོང་ཐོག་པ། ཨ་ཀྲོང་ནག་པོ། ཕུར་དཀར་ཨ་ཀྲོང་། ཚར་བོང་། ཏང་ཀུན། སེ་རྒོད་འབྲས་བུ། ཤུགས་ཚེར་མ་ཅན། སྐྱེར་བའི་མེ་ཏོག ཐང་ཕྲོམ་དཀར་ནག ལང་ཐང་ཙི། སྲིན་ཤིང་སྣ་མའི་འབྲས་བུ། དྲེས་མའི་གེ་སར། དཀར་པོ་ཆིག་ཐུབ། རྩྭ་ཨ་ཝ། ཨ་འདྲ། ཞིམ་ཐིག་དཀར་ནག པར་པ་ཏ། དྭ་བའི་རྩི་བ། འདམ་བུ་ཀ་ར། འབྲི་ཏ་ས་འཛིན། བྱ་ཕོ་ཙི་ཙི། ཤུ་མོ་ཟ། སྙི་བ། ལུག་མུར།གཡེར་ཤིང་པ། མེ་ཏོག་སེར་ཆེན། བྲག་སྐྱ་ཧ་བོ། བྲག་སྤོས། རྒྱ་སྤོས། མྱང་རྩི་སྤྲིས། རྒུ་དྲུ། འབམ་བོ། སྔོ་སྤྲིན། མེ་ཏོག་ལུག་མིགམཁན་པ་དཀར་ནག ཆུ་མ་རྩི་དཀར་ནག བྱི་ཚེར། རྩ་མཁྲིས།རིམ་དེ་བ། ཆུ་དེ་བ། སྔོ་དེ་བ། རེ་རལ་པ། འོམ་བུ། ཞུ་མཁན། རྒྱ་སྐྱེགས། བཙོད། ལྕམ་པ། བྲག་ལྕམ། གྲ་མའི་རྩ་བ། མཛོ་མོ་ཤིང་།ཕང་མའི་འབྲས་བུ། སྲད་དཀར་བ། བྱི་རུག་པ། བྲེ་ག མཚེ་ལྡུམ།ལུག་ཆུང་། ལུག་ངལ། སྟོང་རི་ཟིལ་བ། ཟངས་རྩི་བ། སྙ་ལོ། ཤོ་མང་། པ་ཡག་རྩ་བ། བྱིའུ་ལ་ཕུག ཨུག་ཆོས། སྐྱེ་བའི་འབྲས་བུ།ས་རྫི་ཀ ལྕེ་ཚ། དབྱི་མོང་དཀར་པོ་དང་ཁྲ་བོ། བ་ལུ་དཀར་པོ། གོ་སྙོད། ཐ་རམ། ན་རམ། བྱ་རྐང་། སོག་ཀ་བ། དབང་ལག རི་ཤོ།སྤྱང་ཚེར། དུར་བྱིད། ཐར་ནུ། སྔོན་བུ། ཁྲོན་བུ། ལྕུམ་རྩ། ཆུ་རྩྭ།རེ་ལྕགས་པ། ལྕ་བ། ཉེ་ཤིང་། ར་མཉེ། བ་སྤྲུ་བ། གཟེ་མའོ། །
ལན། སྔོ་སྨན་གྱི་རིགས་གང་བཏུས་པ་དེ་གནས་དེའི་ཆུས་གཙང་མར་བཀྲུས་རྗེས་ཆོམ་རྡུང་བྱས་ནས་རྨ་ཕབ་སྟེ་བསིལ་སྨན་གྲིབ་ལྷགས་དང་དྲོད་སྨན་ཉི་མར་བསྐམས་ནས་སྐམ་གསེད་ལེགས་་པར་བྱས་པས་གྲུབ་ཅེས་པ་ལྟར་རོ། །
ལན། སྐར་རྩིས་ནི་གྲངས་ཀྱི་རིག་པས་གཞལ་ཏེ་འཁོར་འདས་ཀྱི་ཆོས་ལྐོག་ཏུ་གྱུར་པ་མཐའ་ཡས་པ་ཞིག་ངོ་མཚར་ལྡན་པའི་སྒོ་ནས་སྟོན་པའི་རིག་པ་ཞིག་ཡིན།
ལན། དང་པོ་ཟས་སྤྱོད་མི་འཕྲོད་གདོན་གྱི་རྐྱེན། །རུལ་སྐྱུར་དྲག་ཤུལ་རྗེན་ཟས་གནོད་ཅེས་བྱ། །གཉེན་པོ་ཕན་གནོད་མེད་པའི་སྙོམས་པ་དབོག །ཅེས་གསུངས་པ་སྟེ། དང་པོ་རྣམ་པའི་ཁ་དམར་ནི་འདི་ལྟར་གདགས་པར་བྱ་སྟེ། དེ་ཡང་ཁྱོད་ཀྱི་ནད་འདི་ནི་ཐོག་མར་ཟས་སྦྱོར་མི་འཕྲོད་པ་དང་། གདོན་གྱི་རྐྱེན་གྱིས་བསྐྱེད་ཅིང་ཁྱད་པར་དུ་རུལ་སྐྱུར་དང་དྲག་ཤུལ་རྗེན་ཟས་སོགས་་་་ཀྱིས་གནོད་འདུག་ཅེས་བྱ་ལ། སྨན་སོགས་གཉེན་པོ་རྣམས་ཀྱང་ཚ་གྲང་གཉིས་ཀར་ཕན་གནོད་མེད་པའི་བསིལ་དྲོད་སྙོམས་པ་་་་་་་་་རིགས་ཤས་ཆེར་དབོག་པ་སྟེ་སྤྱད་པར་བྱའོ། །
ལན། འོན་ཀྱང་རིམས་ལ་ཡུལ་དུས་མཚུངས་པ་དང་། །ཆུ་འགག་ནད་ལ་གནོད་བྱ་མཉམ་པ་དང༌། །ཁྲག་སྐྲན་རྙིང་པ་གསོ་བ་སླ་ཞེས་བྱ། །ཞེས་གསུངས་པ་སྟེ། འོན་ཀྱང་གོང་གི་དེ་ལྟར་མ་ཡིན་པའི་ཁྱད་པར་གྱི་ནད་ནི། རིམས་ནད་ལ་ཡུལ་དུས་གཉིས་ཚད་པའི་ཡུལ་དུས་དང་མཚུངས་ན་གསོ་སླ་སྟེ། རིམས་ཕལ་ཆེར་བ་སྤུ་དང་རྔུལ་ལ་བབས་པའི་ཕྱིར་ཚ་བ་དེ་ཕྱིར་གདོན་སླ་བར་འགྱུར།ཡུལ་དུས་མི་མཚུངས་པ་བད་རླུང་གི་ཡུལ་དུས་སུ་རིམས་ནད་བྱུང་་་ན་བ་སྤུའི་སྒོ་འགགས་ནས་ཚ་བ་ཕྱིར་གདོན་དཀའ་བར་འགྱུར་བ་་་དང་། ཆུ་འགག་གིད་ལ་ཆུ་འགག་པའི་དུས་སུ་བཤང་བ་ཡང་འགག་པ་སྟེ་གནོད་བྱ་བཤང་གཅི་གཉིས་མཉམ་དུ་འགག་ན་གསོ་་་་སླ་སྟེ། ཅིའི་ཕྱིར་ཞེ་ན། བཤང་བ་འགགས་པས་ལྒང་པའི་ཁ་བཙིར་ཏེ་ཐུར་སེལ་འཁྱིམས་པ་ཡིན་ལ། དེ་ལ་ནི་རུ་ཧའི་སྦྱོར་བ་བྱས་པས་བཤང་བ་ཐོན་པ་དང་ཆུ་ཡང་ཞོར་ལ་ཐོན་པར་འགྱུར་བ་དང་།ཁྲག་གི་སྐྲན་གང་ཡིན་ཡང་རྙིང་ན་གསོ་སླ་བ་སྟེ། ཁྲག་སྐྲན་གསར་བའི་དུས་ན་ཁྲག་ལིང་ཆགས་ཡོད་པ་དེ་ལ་རྩ་ཕྲན་འཁྲིས་ནས་་་་་་་་མཆིན་པ་ལྟར་གཉན་པས་སྨན་རྩུབ་མོས་དཔྱད་ཅིང་དབུག་ཏུ་མི་་་་་རུང་ལ། རྙིང་ནས་དེ་རྣམས་རུལ་བས་སྨན་དཔྱད་གང་ཡང་བྱར་བཏུབ་པ་སྟེ་གསོ་སླ་བ་ཞེས་བྱ་བ་ཡིན་ནོ། །
ལན། ལྷ་ཆེན་གཞོན་ནུ་གདོང་དྲུག་གི་སྤྲུལ་བའི་ཡ་གྱལ་ཁྱིའི་གདོང་དང་འདྲ་བ་སྐྱེས་པ་ཕོ་ཡི་གཟུགས་འཛིན་པ་དེ་ལ་ཁྱི་གདོང་་་་་་དང་། དེས་གནོད་པ་གབཏང་བའི་ནད་ལ་ཁྱི་གདོང་གི་གདོན་ཞེས་འབོད་པ་སྟེ། དེས་ཟིན་པའི་རྟགས་སུ་ལུས་འདར་ཞིང་རྔུལ་འོང་བ་དང༌། མིག་འབྱེད་འཛུམ་བྱེད་པ་དང་རྐན་རྡེབ་པ་སྟེ་རྐན་སྒྲ་འབྱིན་ཞིང་འཁྲུ་སྐྱུག་བྱེད་ལ་བཤང་བའི་དྲི་མ་ཆེ་བ་བཅས་སོ། །
ལན། མཁལ་རྩ་བྲལ་བ་ཞེས་པ་ནི་ཀླད་པ་ལས་བྱུང་ཐུར་དུ་ཟུག་པའི་ཆུ་རྩ་སྦུ་གུ་ཅན་དེ་ལས་གྱེས་པའི་མཁལ་མའི་རྩ་ནག་་་་་དེའི་་ཡལ་ག་བཞིར་གྱེས་པའི་རྩ་གང་རིགས་ལ་བང་དང་འགྲོ་ལས་་་བརྡབས་འགྲམས་སོགས་དྲག་ཤུལ་གྱི་རྐྱེན་བྱས་ནས་འགྲམས་པ་་་་་་ཡིན་ནོ། །
ལན། ལྷ་ཆེན་གཞོན་ནུ་གདོང་དྲུག་གི་སྤྲུལ་བ་སྟེ་བུད་མེད་ཀྱི་གཟུགས་ཅན་གྲང་བའི་སྲུལ་མོ་ཞེས་པ་དེས་གནོད་པའི་རྟགས་སུ་་་ཚ་ལ་ལུས་འདར་ཞིང་མིག་ཟུར་ལྟ་བ་དང༌། ཡན་ལག་ངོས་གཅིག་ངོས་གཅིག་གྲང་བ་ཉིད་དུ་འབྱུང་བ་བཅས་ཀྱི་རྟགས་ཡོད།
ལན། སྟག་ཚང་ལོ་ཙཱ་བས། ཚིགས་མིག་ཆུ་སེར་འཕེལ་བ་ཡིས། །འབྱོར་བྱེད་བྱེད་ལས་ཉམས་གྱུར་ཏེ། །ཚིགས་ཀུན་ཆག་གྲུམ་ཤོར་བ་ལྟར། །གྱུར་པས་གྲུམ་བུ་ཞེས་སུ་བཤད། །ཅེས་གསུངས་པ་ལྟར་དང༌། ནད་འདི་ནི་ཤ་རུས་ཀུན་ལ་གནས་པའི་ནད་ཅིག་ཡིན།
ལན། གླང་ཐབས་ཟེར་བ་ནི་ནད་ཀྱི་མངོན་ཚུལ་ལ་བལྟས་ནས་བཏགས་པའི་ཕོ་ལོང་སོགས་ཀྱི་གནས་སུ་གླང་བའི་རྭས་བསྣུན་པ་ལྟ་བུའི་ཟུག་རྔུ་དྲག་པོ་འཕྲལ་དུ་ལྡང་བའི་ནད་ཀྱི་མིང་།
ལན། སྤྱོད་ལམ་དྲག་ཤུལ་དང་བརྡབས་ལྷུང་སོགས་ཀྱིས་ལུས་ལ་ཕོག་ཐུག་ཤོར་ནས་ལུས་ཀྱི་ཕྱི་ནང་གང་རུང་དུ་ཚ་བ་འགྲམས་པ་ལ་གོ་མོད། ཡིན་ཡང་བརྡབས་པ་སོགས་ཀྱིས་ལུས་ལ་རྨ་ཡོད་ཚེ་རྨ་ཚད་ཡིན་པ་ལས་འགྲམས་ཚད་མ་ཡིན་ནོ། །
ལན། ཁྱི་སྨྱོན་དང་དུག་སྦྲུལ་ལྟ་བུ་དུག་ལྡན་སྲོག་ཆགས་ཀྱི་མཆེ་བས་རྨུགས་པ་ལས་བྱུང་བའི་དུག་རིགས་ལ་རྒྱུ་བའི་དུག་་་དང་། བཙན་དུག་དང་བསེ་ཤིང་ལྟ་བུ་སེམས་མེད་ཀྱི་རིགས་ཁོང་དུ་སོང་བའམ་ལུས་ལ་རེག་པའི་ཚེ་དུག་ཡོད་པའི་རྫས་སྤྱི་ལ་མི་རྒྱུ་་་་་བའི་དུག་ཟེར།
ལན། ཀྵ་ར་རྣམ་གསུམ་དང༌། ཟ་བྱེད་རྡོ་བརྒྱད། འཆིང་བྱེད་ལྕགས་བརྒྱད་བཅས་ཀྱི་ནང་དུ་དངུལ་ཆུ་བཙོ་བ་དང་། བཀྲུ་བ།སྦྱངས་པ། འདུལ་བ་བཅས་བྱས་ཏེ་དངུལ་ཆུའི་དུག་ཕྱིར་བསལ་ནས་བཅུད་དུ་ལེན་པའི་རྫས་མཆོག་ཏུ་གྱུར་པའི་ཐབས་ལ་བྱའོ། །
ལན། རིམས་ཆམ་གྱི་ནད་ལ་ཟས་སྐོམ་བཅུད་ཅན་དང་སྐྱུར་བའི་རིགས། སྤྱོད་ལམ་དྲག་ཤུལ་སོགས་བསྟེན་དྲགས་པས་ནད་སྟོབས་སྔར་བས་ཆེར་རྒྱས་པ་ལ་ཆམ་པ་སྐྱུར་ཤོར་ཟེར་བའོ། །
ལན། དཔལ་སྤུངས་པས་ཁ་ལེ་ཞེས་ནད་འདི་ཕོག་པའི་རྟགས་སུ་ཁ་ཡོན་པོར་འགྱུར་བའི་དོན་དང་ནག་པོ་ཞེས་སྙིང་ནད་་་བརྒྱད་ཀྱི་ནང་ནས་ནད་འདི་དུག་ཅིང་ངམ་ནག་པའི་དོན་ནོ། །དེ་ནི་ནད་ཀྱི་རྟགས་དང་འབྲས་བུ་ཉེན་ཆེ་བ་ལ་དགོངས་ནབཏགས་པའི་མིང་ངོ་། །
ལན། བརྟག་ཐབས་མེད་པའི་སྨན་པ་ཡིས། །རྟགས་ཉིད་རྟགས་སུ་མི་ཤེས་ཏེ། །དུ་བ་རླངས་པར་འཁྲུལ་དང་འདྲ། །སྤྲིན་འདུས་ཆར་འབྱུང་ཟེར་བ་ལྟར། །མ་ངེས་རྟགས་སུ་བྱེད་པ་ཡོད། །ཅེས་གསུངས་པ་སྟེ། འཆད་འགྱུར་གྱི་བརྟག་ཐབས་དེ་ལྟ་བུ་མེད་པའི་སྨན་པ་རྣམས་ཀྱིས་ནི་ནད་རང་རང་གིས་གསལ་བར་བསྟན་་་པའི་རྟགས་འཁྲུལ་མེད་ཉིད་ཀྱང་རྟགས་དེ་ལྟ་བུ་ཡིན་པར་མི་ཤེས་་་ཏེ། ཅིའི་ཕྱིར་ཞེ་ན་མེ་འདོད་པའི་སྐྱེས་བུ་འགའ་ཞིག་གིས་དུ་བ་མཐོང་དུ་ཟིན་ཀྱང་། ཆུ་ཆེན་གྱི་རླངས་པའམ་དབྱར་དུས་ཀྱི་རླངས་པ་ཡིན་པ་ལྟར་འཁྲུལ་ནས་མེའི་འབྲས་བུ་མཐོང་ཡང་མེ་མི་རྙེད་པ་་དང་འདྲ་ལ། ཡང་ན་དབྱར་དུས་སྤྲིན་གྱི་ཁ་དོག་དལ་བྲེལ་སོགས་ཀྱི་ཤེས་བྱེད་གང་ཡང་མེད་པར་སྤྲིན་འདུས་པ་ཙམ་ལས་དེ་རིང་ངེས་པར་ཆར་འབྱུང་བར་འགྱུར་རོ་ཞེས་ཟེར་བ་ལྟར། ལྟར་སྣང་གི་ནད་རྟགས་མ་ངེས་པ་རེ་ལ་འདི་ནི་ནད་འདིའི་རྟགས་ཡང་དག་པ་་ཡིན་ནོ་ཞེས་ཡིད་ཆེས་བྱེད་པ་དག་ཀྱང་ཡོད་དོ། །
ལན། མ་ལག་ཆེན་པོ་ཆགས་མ་ཐུབ་པའི་སྡེ་ཚན་ཁ་ཐོར་དུ་མ་ཕྱོགས་གཅིག་ཏུ་བསྡུས་པ་དང༌། ཡང་ན་སྡེ་ཚན་གཞན་ནང་མ་ཚུད་པར་ཐོར་བུར་གནས་པ་རྣམས་དཀྱུས་གཅིག་ཏུ་བསྟན་པ་་་་ལ་ཐོར་བུའི་ནད་ཟེར།
ལན། བདུད་རྩི་ནི་བོད་ཀྱི་གཏམ་རྒྱུད་དང་སྦྱར་ནས་བཏགས་པའི་བདུད་ཅེས་ལུས་སྲོག་ལ་གནོད་པར་བྱེད་པའི་དུག་་་་་དང་ནད་ཀྱི་མིང་དང་། རྩི་ཞེས་དེ་འཇོམས་པར་བྱེད་པའི་གཉེན་པོ་སྨན་གྱི་དོན་ཡིན། བདུད་རྩི་ལྔ་ནི་ཤུག་ཚེར། བ་ལི། མཁན་དཀར། འོམ་བུ། མཚེ་བཅས་ལྔ་བོར་ཟེར། ལུམས་ཞེས་པ་རླན་པའི་དོན་ཏེ། དོན་ལ་བདུད་རྩི་ལྔའི་སྨན་རྫས་ཁྲམ་ཁྲོམ་བརྡུངས་ཏེ་བསྙལ་བ་སོགས་ལག་ལེན་གྱི་རིམ་པ་རྣམས་སོང་རྗེས་དེ་དགབཅོས་ཏེ་དྲོ་གྲང་རན་པར་བྱས་རྗེས་ཆུ་དང་རླངས་པ་སོགས་ལ་་་་་་བསྟེན་ནས་ནད་པར་གསོ་བཅོས་བྱེད་པའི་བཅོས་ཐབས་ཤིག་ལ་་་་་ཟེར། ལུམས་ལ་དབྱེ་ན་རང་བྱུང་ཆུ་ཚན་གྱི་ལུམས། ཆུ་ལུམས།རླངས་ལུམས། བཅིང་ལུམས། བྱེ་ལུམས་བཅས་ཡོད། ལག་ལེན་ཁྲོད་རིགས་གསུམ་དུ་དབྱེ། ཆུ་ལུམས། རླངས་ལུམས། བཅིང་ལུམས་བཅས་ཡིན། ལུམས་སྤྱིའི་ཕན་ཡོན་ནི་ལུས་སྤྱིའི་འདུ་བ་སྙོམས་ཤིང་ཚ་གྲང་ཆུ་སེར་བ་སྤུར་འདོན་པ། རླུང་འདུལ་བ།སྐྲངས་འཇོམས་པ། སྐམ་པོར་ཤ་རྒྱས་བྱེད་པ་སོགས་སོ། །ཆུ་ལུམས་ཀྱི་འགྲམས་དུག་ཚད་རྙིང་བྱེར་ཞིང་ཞེན་པ་དང༌། །འབྲས་དང་རྨ་རྒན་སུར་ཡ་རྩ་ཅན་དང༌། །རེངས་འཁྲུམས་སྒུར་བོ་ཤ་སྐམ་འདོན་པར་བྱེད། །བཅིང་ལུམས་ཚ་སེལ་གྲང་སེལ་རྣམ་པ་གཉིས། །ཚ་སེལ་མགོ་ཆག་རྩ་བྱེར་ཚ་སྐྲངས་འཇོམས། །རྩ་བྱེར་རྩ་དཀར་གཟའ་ཕོག་མཁལ་རྩ་འགྲམས་བྱེར་དང༌། རྩ་འགྲམས་སྐངས་རེངས་ཚད་རྙོགས་བྱེར་བར་ཕན། གྲང་སེལ་ཡན་ལག་སྐྲངས་པ་རྣག་འགུགས་དང་། ཆུ་ལྷོག་གྲང་སྐྲངས། ཡན་ལག་ཆུ་སེར་སྐྱ་རྦབ་སྦོས་པ། རྨེན་འབྲས། རུས་ཏྲེམ་ཚབས་ནད། རུས་ཚིགས་གཟེར་བ། རླུང་སྐྲངས་བཅས་ལ་ཕན། རླངས་ལུམས་ཀྱིས་ཚ་རིངས་རླུང་ལྡན་འགྲམས་པའི་ཟུག་གཟེར་འཇོམས། ན་ཚོན་རྒས་པ་དང་ལུས་ཟུངས་ཞན་པའི་རྩ་དཀར་གྱི་ནད་དང་རུས་མཛེར། བསེར་བུ་གྲང་ལྷག་མི་བཟོད་པའི་ནད་ལ་ཕན།
ལན། ལུས་སྲོག་ལ་འཕྲལ་དུ་གནོད་པར་བྱེད་པའི་ནད་གདུག་པ་ཅན་ལ་ནག་པོ་ཞེས་མདོག་གི་ཐ་སྙད་སྦྱར་བའི་གཉན་དང་ཚད་པ་རླུང་གསུམ་མཉམ་དུ་བསྒྲིལ་བའི་ནད་ཀྱི་མིང་སྟེ།གདུག་པའི་ནད་ངན་ཏྲེ་ཏྲེ་ཧོས་བཅོས་པའི་གདམས་པ་ཐེངས་པོ་་་་ཟླ་བའི་ཐིགས་པ་ལས། གཉན་སྲིན་པར་པ་ཏ་དང་ནི། །ཚད་པ་ཏྲེ་ཏྲེ་ཧོས་ཞེས་པ། །རླུང་རིམས་ཐོལ་པ་མགོ་འཁོར་གསུམ། །བསྡོངས་པ་ནག་པོ་སུམ་སྒྲིལ་ཟེར། །ཞེས་སོ། །
ལན། ལྷ་ཆེན་གཞོན་ནུ་གདོང་དྲུག་གི་སྤྲུལ་བ་བཅུ་གཉིས་ཀྱི་ཡ་གྱལ་བུད་མེད་ཀྱི་གཟུགས་ཅན་ནམ་གྲུ་སྐམ་པོས་ཟིན་པའི་་་་་རྟགས་སུ་ལུས་ལ་ཚ་བ་སྐྱེ་བ་དང་། སྐྲ་འབྱིད་ཅིང་བུད་ལ་སྐད་གདངས་ཆུང་བ་དང་འཁྲུ་བ་ཁ་དོག་སྣ་ཚོགས་སུ་འབྱུང་བ་བཅས་་་ཀྱི་རྟགས་ཡོད།
ལན། ལྷ་ཆེན་གཞོན་ནུ་གདོང་དྲུག་གི་སྤྲུལ་བ་བཅུ་གཉིས་ཀྱི་ནང་གསེས་ཁྱི་སེར་པོའི་གཟུགས་ཅན་དེ་ལ་ནམ་གྲུའམ་གསོ་་་བའི་ལྷ་མོ་ཞེས་བྱ་ལ། ནམ་གྲུས་གནོད་པའི་རྟགས་སུ་འཁྲུ་མདོག་སྔོན་པོར་འཁྲུ་ལ་སྐྱིགས་བུ་འོང་བ་དང་། ཁ་ཡོ་ཞིང་ཚ་བ་སྐྱེས་ལ་ལྤགས་མདོག་སྔོ་བར་འགྱུར་བ་བཅས་ཀྱི་རྟགས་ཡོད་དོ། །
ཚང་ལན། རྩ་བའི་བརྩི་ཐབས་བཞི་པ་སྤར་ཁ་བརྒྱད་ལས།མེ་ཁམས་དང་། ཁོན་ས་ཁམས། དྭ་ལྕགས་ཁམས། ཁེན་གནམ་གྱི་ཁམས། ཁམ་ཆུའི་ཁམས། གིན་རི་ཡི་ཁམས། ཟིན་ཤིང་ཁམས། ཟོན་རླུང་ཁམས་ཏེ་སྤར་ཁ་བརྒྱད་དང༌། དེ་ལྟར་འབྱུང་ཁམས་གནམ་དང་། རི། རླུང་གསུམ་འབྱུང་བ་ས་ཡི་ཁོངས་སུ་བསྡུས་པས་མདོ་དོན་སྤར་ཁ་བརྒྱད་ཀྱང་འབྱུང་བ་ལྔའི་ཁོངས་སུ་བསྡུ་བར་བྱས་སོ། །
ལན། རྩིས་ཀྱི་བསྟན་བཅོས་རྨད་བྱུང་ཨུཏྤལ་སྔོན་པོའི་དོ་ཤལ་ལས། སྤར་ཁའི་ཕྱག་རྒྱ་འདི་ལྟ་སྟེ། །ལི་ནི་ཁོང་སྟོང་ཁོན་གཞུང་རལ། །དྭ་ནི་རྩེ་རལ་ཁེན་ཤད་གསུམ། །ཁམ་ནི་དབུས་ཤད་མཐའ་གཉིས་རལ། །གིན་ནི་སྟེང་ཤད་དབུས་མཐའ་རལ། །ཟིན་ནི་མཐའ་རལ་སྟེང་དབུས་ཤད། །ཟོན་ནི་མཐའ་ཤད་རྩེ་དབུས་རལ། །རང་རང་མདོག་གི་གཞི་ལ་འབྲི། །ཞེས་སོ། །
ལན། བུད་མེད་གཟུགས་ཅན་ལ་དབྱེ་བ་རྣམ་པ་བདུན་ཡོད་པའི་དང་པོ་བྱ་གདོང་ཞེས་པ་ནི་གཞོན་ནུ་གདོང་དྲུག་གི་སྦྲུལ་་བ་འདབ་ཆགས་བྱ་ཡི་གདོང་བ་ཅན་ཁུ་བྱུག་སྔོན་མོའི་གཟུགས་་་་་་་འཛིན་པ་དེས་གནོད་པ་གཏོང་བའི་ནད་ལ་བྱ་གདོང་གི་གདོན་་ཞེས་འབོད་པ་དང་། དེས་གནོད་པའི་རྟགས་སུ་ལུས་ལ་ཚ་བ་སྐྱེ་ལ་འཁྲུ་ཞིང་ལྕེ་དང་ལྐོག་མ་རྐན་བཅས་ལ་འབྲུམ་ཐོར་འོང་བ་བཅས་་་ཀྱི་རྟགས་ཡོད། སྙིང་པོ་བསྡུས་པ་དང་། དེའི་རང་འགྲེལ། འགྲེལ་བ་ཟླ་ཟེར་སོགས་སུ་དེར་བྱ་གདོན་ཞེས་གསུངས་འདུག
ལན། ལུས་ཀྱི་དོན་སྙིང་ལྔ་ལས་མེ་ཏོག་གི་རྣམ་པ་ཕྱིར་མངོན་པ་ནི། ས་ཆུ་མེ་རླུང་ནམ་མཁའི་དྭངས་མ་མཚེར་བ་དང་།མཁལ་མ། སྙིང༌། གློ་བ། མཆིན་པ་ལྔ་སྟེ། མཚེར་བའི་མེ་ཏོག་མཆུམཁལ་མའི་མེ་ཏོག་རྣ་བ། སྙིང་གི་མེ་ཏོག་ལྕེ། གློ་བའི་མེ་ཏོག་སྣ།མཆིན་པའི་མེ་ཏོག་མིག་བཅས་ལྔར་བཤད་ཀྱང་། བྲིས་ཆ་ལ་སྙིང་དང་། རྣ་བ། སྣ། ལྕེ། མིག་ལྔ་པོ་མེ་ཏོག་གི་ཚུལ་བྱའོ། །
ལན། གཟུགས་འཛིན་མིག་དང་སྒྲ་འཛིན་རྣ། །དྲི་འཛིན་སྣ་དང་རོ་འཛིན་ལྕེ། །རེག་འཛིན་ལུས་བཅས་སོ་སོའི་ཡུལ། །འཛིན་པས་དབང་ལྔ་ཞེས་ཟེར་ཏེ། །དཔེར་ན་མིག་གིས་གཟུགས་མ་གཏོགས། །ཐོས་སྣོམ་མྱོང་རེག་མི་དབང་ལྟར། །རང་རང་ཡུལ་ལ་དབང་བྱེད་པས། །དེ་ལ་དབང་ལྔ་ཞེས་སུ་བཤད་པའོ།།
ལན། ཕལ་ཆེར་དྭངས་མ་མ་ཞུ་བའི་རྐྱེན་གྱིས་ཕོ་མཆིན་སོགས་ལུས་ཟུངས་དོན་སྣོད་ཀྱི་གནས་ངེས་མེད་དུ་རྒྱུན་ལྡན་མིནཔའི་གྲུབ་ཆ་འཐོར་བ་འཚར་སྐྱེས་བྱུང་བ་གོང་བུར་འགྲིལ་ནས་ལུས་ཁམས་ཀྱི་དྭངས་མའི་བཅུད་རྫས་འཇིབ་འཐེན་བྱེད་པ་དང་་་་་ལུས་ཟུངས་ལ་ཉེན་པར་བྱེད་པའི་ནད་ཅིག་ཡིན།
ལན། འབྲུམ་པའི་རིམས་ཟེར་བ་ནི་ནད་ཀྱི་མཚན་ཉིད་ལབལྟས་ནས་བཏགས་པའི་ངོ་བོ་ཚ་བ་ཆུ་སེར་ལ་བབས་ནས་ལུས་་་་་ཀུན་ཏུ་ཁྱབ་ཅིང་ཁྱད་པར་འབྲུམ་པ་རྣམས་རུས་པ་དང་། རྐང་པ།ལྷ་བར་བརྡར་ཚེ། །ཁྲག་རྩིས་འབྱུང་བ་དེའི་གཏིང་སོགས་ཐམས་ཅད་ནས་སྐྱེ་བར་བྱེད་ཅིང་། ལུས་ཟུངས་ཐམས་ཅད་དུ་རྫོགས་པར་ཁྱབ་པས་ཐར་རྒྱུ་འོང་བ་ཡིན་ཞིང་ཐོར་བའམ་འབྲུམ་པ་འོང་བས་་་དེའི་ཕྱིར་འབྲུམ་པ་ཞེས་མིང་དུ་བཏགས་སོ། །དྲི་བ ཅི་ཞིག་ལ་མོ་རྩིས་ཟེར།
ལན། སྨན་གྱི་བཅོས་ཀ་ཞེས་པར་དོན་དུ་སྨན་དཔྱད་གཉིས་ཀའི་གསོ་ཐབས་འདུ་བ་དང༌། སྤྱིར་བཏང་གདོན་ནད་ལ་སྨན་དཔྱད་ཀྱི་བཅོས་བྱེད་པ་གཙོ་ཕལ་གྱི་དབང་དུ་བྱས་ན་ཕྱི་མ་སྟེ་ཕལ་བའི་གསོ་ཐབས་ཡིན་པ་ནི། རྒྱུད་ལས། བརྒྱ་དང་རྩ་གཅིག་ཀུན་བརྟགས་གདོན་ཡིན་པས། །དེ་མ་བཅོས་པར་སྨན་དཔྱད་ལེན་མི་འདོད། །གདོན་བཅོས་སྨན་མེད་གྱུར་ཀྱང་འཚོ་བ་ཡོད། །ཅེས་གསུངས་པ་ལྟར་རོ། །འོན་ཀྱང་ཀུན་བརྟག་འཁྲུལ་བའི་རང་གཟུགས་སུ་ཤར་བའི་གདོན་བགེགས་ཀྱི་ནད་རིགས་ཁག་ཅིག་དང་་ལྷག་པར་གདོན་གཟའ་དང་གདུག་པ་ཀླུའི་གདོན་ནད་ལྟ་བུར་སྨན་དཔྱད་ཀྱི་བཅོས་ཀ་ཉིད་ཤིན་ཏུ་ཕན་ཆེ་བ་དང་། དེ་མིན་གདོན་ནད་མང་ཆེ་བར་གདོན་བཅོས་དང་སྨན་བཅོས་གཉིས་མཉམ་འབྲེལ་དང་ཁྱད་པར་རིམ་གྲོའི་ཆོ་གའི་མཇུག་ཏུ་སྨན་དཔྱད་བསྟེན་པས་རིམ་གྲོའི་གྲོགས་སུ་སོང་ནས་ནད་གང་གསོ་སླ་ཞིང་མྱུར་བའི་་་དགེ་མཚན་འབྱུང་བ་བཅས་གདོན་ནད་ལ་རིམ་གྲོ་དང་སྨན་དཔྱད་ཀྱི་གསོ་ཐབས་གཉིས་ཀ་སྤྱོད་དགོས་པ་ཤེས་པར་བྱའོ། །
ལན། སྨན་ནི་ཆོ་ག་ཡོན་ཏན་མང་དུ་ལྡན། །ཕུན་སུམ་ཚོགས་ཤིང་འཕྲོད་པར་སྦྱོར་བའོ། །ཞེས་གསུངས་པ་སྟེ། ནད་གང་དག་ལ་གཏོང་བར་འོས་པའི་སྨན་དེ་དག་ནི་ཐང་དང་ཕྱེ་མ་སོགས་་སྦྱོར་རུང་བའི་ཆོ་ག་སྟེ་ཐབས་མང་པོ་དང་ལྡན་པ་དང༌། འཇམ་ལྕི་དྲོ་སྣུམ་སོགས་ཡོན་ཏན་མང་པོ་དང་ལྡན་པ་དང་། སྐྱེ་སར་སྐྱེས་ཤིང་དུས་སུ་བཏུས་པ་སོགས་སྨན་གྱི་རང་བཞིན་ཕུན་སུམ་ཚོགས་་པ་དང་། རོ་ནུས་ཞུ་རྗེས་དང་བཅས་པའི་ནུས་པ་རྣམས་ཁམས་དང་མཐུན་པར་འཕྲོད་པར་སྦྱོར་བ་སྟེ་སྨན་ཉིད་ལ་ཡང་ལག་བཞི་་་དང་ལྡན་ན་གསོ་སླ་བ་ཡིན་ནོ། །
ལན། དབུ་ལ་རས་དཀར་གྱི་ལ་ཐོད་གསོལ་བས་མཚན་དེ་ལྟར་ཐོགས། ཡབ་རྒྱ་གར་གྱི་སྨན་པ་བི་བྱི་དགའ་བྱེད་དང་ཡུམ་ཡིད་ཀྱི་རོལ་ཆ་གཉིས་ཀྱི་སྲས་སུ་སྤྱི་ལོའི་དུས་རབས་གསུམ་པ་ཙམ་་ལ་སྐུ་འཁྲུངས་པར་གྲགས། ཆུང་ངུའི་དུས་ནས་རང་གི་ཡབ་ལས་རེག་པ་རྩའི་མདོ། འཚོ་བ་ཟས་ཀྱི་མདོ། སྦྱོར་བ་སྨན་གྱི་མདོ།གཏར་བསྲེག་དཔྱད་ཀྱི་མདོ། རྨ་ཆས་བཟོ་ཡི་མདོ་བཅས་དང་། དེ་དག་གི་འགྲེལ་བཤད་ཁོག་འབུབ། ས་བཅད། ལག་ལེན་སོགས་གསན་ཏེ་མཁས་པར་གྱུར། རྒྱལ་པོ་ལྷ་ཐོ་ཐོ་རི་གཉན་བཙན་དངཁྲི་གཉན་གཟུང་བཙན་ཡབ་སྲས་གཉིས་ཀྱི་བླ་སྨན་པ་མཛད། འདི་ཉིད་ནི་བོད་ཡུལ་གྱི་སྨན་པ་ཀུན་གྱི་ཕྱི་མོ་ཡིན་པ་དང་། གཡུ་ཐོག་གསར་རྙིང་ཡང་གདུང་རུས་འདི་ལས་འཕྲོས་པར་གྲགས། དུང་གི་ཐོར་ཅོག་གི་སྲས་བློ་གྲོས་ཆེན་པོ། དེའི་སྲས་བློ་གྲོས་མཚུངས་མེད།དེའི་སྲས་བློ་གྲོས་རབ་གསལ། དེའི་སྲས་བློ་གྲོས་རྒྱལ་མཛོད། དེའི་སྲས་བློ་གྲོས་བཤེས་གཉེན་བཅས་བྱུང་བ་དེ་རྣམས་ཀྱིས་རིམ་བཞིན་བོད་རྒྱལ་འབྲོང་གཉན་བཙན། སྲོང་བཙན་སྒམ་པོ་རྣམས་ཀྱི་བླ་སྨན་པ་མཛད།
ལན། སྨན་ཞེས་པ་ནི་འབྲས་མིང་རྒྱུ་ལ་བཏགས་པའི་ཁོང་དུ་བཏང་བ་དང་ཕྱི་ནས་བྱུགས་པས་ཚེ་སྲོག་ལ་ཕན་ཞིང་ནད་སེལ་་ནུས་པའི་རྫས་སྤྱིའི་མིང་སྟེ། གཡུ་ཐོག་གསར་མས། སྨན་ནི་རྫས་གང་ཞིག་ནད་སེལ་བའི་ནུས་པ་མཆོག་ཏུ་འགྱུར་ཞིང་། ཁོང་དུ་བཏང་བའི་ཚེ་སྲོག་ལ་ཕན་པ་དེ་ལ་སྨན་ཞེས་བྱ་ལ། དེ་ཡང་རོ་དང་ནུས་པ་ཞུ་རྗེས་སྦྱོར་ཐབས་དང་བཞིའོ། །ཞེས་དང༌། སྐྱེམས་པ་ཚེ་དབང་གིས་སྨན་ཞེས་པ་ཕན་པའི་དོན་ཏེ་འབྲས་བུའི་མིང་རྒྱུ་ལ་བཏགས་པའོ། །ཞེས་དང་གཞན་ཡང་སྨན་ཞེས་པའི་སྒྲ་འདི་དོན་བརྒྱད་ལ་འཇུག་སྟེ། ཡན་ལག་བརྒྱད་པ་ལས། གསོ་བ་ཕན་དང་ནད་སེལ་དང༌། །སྦྱོར་བ་སྨན་དང་རྩི་དང་ནི། །ཞི་བར་བྱེད་དང་སྔགས་བྱས་ཏེ། །དེ་དག་སྨན་མིང་རྣམ་གྲངས་ཡིན། །ཞེས་གསུངས་པ་ལྟར་ཤེས་པར་བྱའོ། །
ལན། ཚ་བ་ཞེས་པ་གནོད་བྱ་བསྲེག་པར་བྱ་བའི་ཕྱིར་ཚ་བ་ཞེས་བྱ་སྟེ། མཁྲིས་པའི་མེ་དྲོད་ཐང་ལྷག་པ་ཚ་བའི་དྲོད་ཀྱིས་ལུས་ཟུངས་བདུན་དང་དྲི་མ་གསུམ་སོགས་ཐལ་བ་བཞིན་དུ་བསྲེག་པ་མ་ཡིན་ཡང་། ཚ་བའི་དྲོད་ཀྱིས་འདྲུལ་བས་སྲོག་འདོར་བར་བྱེད་པས་ན། བསྲེག་བྱེད་ཀྱི་བྱེད་ལས་ཅན་ཚ་བའི་ནད་ཅེས་བཤད་པ་ཡིན་ནོ། །
ལན། འཚོ་བ་གསུམ་ཟད་ཅེས་པ་ནི་རང་གི་ཁམས་འཚོ་བའི་རྒྱུ་ཚེའི་འཕེན་པ་དང་། སྔོན་བསགས་ལས་ཀྱི་ལྷག་མ། བསོད་ནམས་ཀྱི་མཐུ་གསུམ་པོ་ཟད་པ་ལ་བྱ་ཞིང་། གཞན་ད་དུང་ཕྱིའི་ཟུངས་ཤ་ཟད་པ་དང་། ནང་གི་ཟུངས་ཟས་ཟད་པ། སྲོག་གི་ཟུངས་རྩ་ཟད་པ་བྱ་བའང་ཡོད།
ལན། རོ་དྲུག་ཏུ་གཏོགས་པའི་རྫས་གང་ཞིག་ཁོང་དུ་བསྟེན་པ་རྣམས་ཕོ་བའི་མེ་དྲོད་རྣམ་གསུམ་གྱིས་མྱག་བཞུ་དྭངས་་་་་སྙིགས་ལེགས་པར་ཕྱེ་ནས་བཞུས་ཟིན་པའི་རྗེས་ཁྱད་པར་སྨིན་ཞིང་གཞན་དུ་གྱུར་པའི་གནས་སྐབས་དེ་ལ་ཞུ་རྗེས་ཟེར།
ལན། ལྷ་ཆེན་གཞོན་ནུ་གདོང་དྲུག་གི་སྤྲུལ་བ་སྟེ་བྱ་འུག་པའི་གཟུགས་ཅན་དེས་གནོད་པའི་ནད་ལ་བཞིན་རྒྱས་མའི་གདོན་་ཞེས་འབོད་པ་དང་། བཞིན་རྒྱས་མས་ཟིན་པའི་རྟགས་སུ་བཞིན་ནི་སྔར་ལས་མཛེས་པའི་རྣམ་འགྱུར་སྟོན་ལ། ཚ་བ་སྐྱེ་ཞིང་ཁ་ཟས་མི་འདོད་པ་དང་། ལྟོ་བ་རྩ་ཡི་དྲ་བ་ནག་པོས་ཁྱབ་པར་འགྱུར་བ་བཅས་ཀྱི་རྟགས་ཡོད་དོ། །
ལན། གཟའ་ནད་ཅེས་པ་ནི་ངོ་བོ་གློ་བུར་དུ་ཕོག་པའི་ཀླད་སྐྱོན་གྱི་ནད་ལ་སྔོན་རབས་ཀྱི་གྲགས་ཚོད་དེ་དྲང་སྲོང་གཟའ་་བདུད་ཆེན་པོ་ར་ཧུ་ལའི་དུག་གྲིབ་ཕོག་པ་ལས་བྱུང་བའི་གཏམ་་་་་་རྒྱུད་དང་སྦྱར་ཞིང་འཁྲུལ་བའི་བློས་རང་བྱུང་ཁམས་གང་གདོན་འདྲེར་སྒྲོ་བཏགས་ནས། དེས་ལུས་ཅན་གྱི་ཁ་ལྐུགས་ཤིང་སླེ་བ་སོགས་ཀྱི་ནད་གཏོང་བར་བཤད་པས་ནད་ཀྱི་མིང་དུ་ནད་བདག་་་་གི་མིང་བཏགས་པ་སྟེ། ནད་འདིའི་མིང་གི་རྣམ་གྲངས་སུ་དྲང་སྲོང་གི་ནད་དང༌། གཟའ་གྲིབ། སྟེང་གྲིབ། གྲིབ་སྐྱོན་ཞེས་པ་སོགས་འབྱུང་ངོ་། །
ལན། སྐབས་འདིའི་ཡི་དྭགས་ཀྱི་སྤྲུལ་གཞི་ནི་ལྷ་ཆེན་གཞོན་ནུ་གདོང་དྲུག་དང་དེའང་སྐྱེས་པའི་གཟུགས་ཅན་ལ་བྱ་བ་་་་དང་། དེས་གནོད་པའི་རྟགས་སུ་ལུས་དངངས་ཤིང་འཁྲུ་སྐྱུག་བྱེད་པ་དང་། གློ་ལུ་ཞིང་གཡལ་བ་དང་། ཁ་ཁ་བ། ཤ་ལུས་སྐམ་པོར་འགྲོ་བ་བཅས་སོ། །
ལན། དེ་ཡང་རིན་ཆེན་རིལ་བུ་ཞེས་པ་ནི་བོད་སྨན་ལས་གསེར་དངུལ་དང་མུ་ཏིག་སོགས་ཅུང་དཀོན་པའི་སྨན་རྫས་ཞིབ་་་་་པར་བཏགས་ནས་འདུལ་སྦྱོང་སོགས་ལེགས་པར་བྱས་རྗེས་སྡེབ་་སྦྱོར་བྱས་པ་ཡིན་ལ། དེའི་ནུས་པ་ཐང་ཕྱེ་སོགས་ལས་ཡུན་རིང་བ་དང་ལུས་སྟོབས་བསྐྱེད་པ། ཚེ་བསྲིང་བ། ནད་ཀྱི་གཏིང་འདོན་པ་སོགས་ཁྱད་ཆོས་མང་དུ་ལྡན་པར་མ་ཟད། གསོ་དཀའི་ནད་གཞི་བཅོས་སྐྱེད་ཐད་ནུས་པ་ཤིན་ཏུ་ཆེ་ལ་ནད་གཞི་མེད་པའི་མི་ལ་་་་་་་བཅུད་ལེན་དུ་འགྱུར་བ་ཡིན། དེའི་བསྟེན་ཚུལ་ལ་དང་པོར་བུ་ག་དག་པའི་ཕྱི་ཉིན་སྔ་མོ་ནས་ཟས་ཁེངས་པོ་དང་སུངས་ཅན། སྔོ་ངད་སོགས་སྤངས་ནས་ལྟོ་བའི་མེ་དྲོད་ཤིན་ཏུ་འབར་བ་དང་བུ་ག་་དག་པའི་ཐོ་རངས་དུས་སྨན་མ་བསྟེན་གོང་གཡེར་མའི་ཁུ་བ་བཏུང་ལ་རྩ་སྒོ་ཕྱེ་རྗེས་རིལ་བུ་སྨན་རྟར་བསྐྱོན་ནས་གཏོང་བ་ཡིན།སྨན་རྟ་ལའང་ནད་གཞིར་བསྟུན་ཏེ་ཆང་དང་སྦྲང་རྩི། ཆུ་སྐོལ། བུ་རམ། ཀ་ར་སོགས་མང་དུ་མཆིས། དཔེར་ན། རླུང་ཤས་ཆེ་བར་བུ་རམ་དང་གར་ཆང་གིས་རྟ་བྱེད་པ་དང༌། མཁྲིས་ཤས་ཆེ་བར་ཀ་ར་དང་ཆུ་ཁོལ་གྲང་མོ། བད་ཀན་ཤས་ཆེ་བ་ལ་སྦྲང་རྩི་དང་ཆུ་ཁོལ་གྱི་རྟ་བྱེད་པ་ཡིན། གཞན་ཡང་གཙོ་བོའི་ནད་དང་བླ་གཉན་གྱི་ནད་ཀྱི་ཤུགས་ཆེ་ཆུང་ལ་དམིགས་ཏེ་སྨན་རྫས་ཁ་ཚར་གཏོང་བ་ཡིན་ལ།ཁ་ཚར་ལའང་གླ་རྩི་དང་གུར་གུམ། དོམ་མཁྲིས་དང་གི་ཝང་།བསེ་རུ། བཙོ་ཐལ་སོགས་མང་དུ་ལྡན་ནོ། །
ལན། རིམས་ཞེས་པ་བྱ་བའི་རིམ་དང་དོན་གཅིག་ཡིན་ལ།ནད་ཀྱི་སྐབས་སུ་མི་ནོར་ཕྱིར་རིམས་ཞེས་སྦྱར་བ་ཡིན་ཏེ། ནད་རིགས་རྣམས་འཇུག་སྒོ་དྲུག་ནས་རིམ་བཞིན་ལུས་ལ་ཞུགས་པ་དང་གཅིག་་་་་ནས་གཅིག་ཏུ་རིམ་གྱིས་འགོ་བ། ཡང་ན་རིམ་གྱིས་སྨིན་པས་ན་རིམས་ཞེས་བཤད། མན་ངག་རིན་ཆེན་གཅེས་བསྡུས་ལས། རིམས་ནད་ཅེས་པ་ནད་པའི་དྲི་དངོས་སམ། །ནད་དེ་ཡོད་པའི་ཕྱོགས་ཀྱི་དུ་བ་དང་། །རླུང་སོགས་ཕོག་པས་གཅིག་ནས་གཅིག་ཉིད་ལ། །རིམ་གྱིས་འགོ་བའི་ཕྱིར་ན་རིམས་ཞེས་བྱ། །ཞེས་གསུངས།
ལན། རོ་ཙ་ཞེས་པ་འདོད་པ་སྤྱོད་ནུས་ཤིང༌། །རིགས་རྒྱུད་བུ་ཚ་སྤེལ་བར་བྱེད་པའོ། །འདི་ལ་སློབ་དཔོན་དཔའ་བོས།བུད་མེད་ལ་རབ་ཆགས་གྱུར་པ། །གང་དང་གང་གིས་འཕེལ་འགྱུར་བ། །དེ་ནི་རོ་ཙ་བྱེད་པ་སྟེ། །ལུས་ཀྱི་སྟོབས་ཀྱང་སྐྱེད་པའི་མཆོག །ཆོས་དང་གྲགས་དང་ཚེ་རིང་དང༌། །འཇིག་རྟེན་གཉིས་ཀའི་བཅུད་ལེན་འགྱུར། །ཞེས་སོ། །
ལན། བོད་སྨན་གསོ་རིག་གི་སྨན་བཅོས་ལག་ལེན་གྱི་ཐོག་ནས་ལུས་ཁམས་ལས་བྱུང་བའི་ནད་རིགས་ཁག་ཚང་མའི་ནང་གཞི་རྩའི་ནུས་པ་ཐོན་མཁན་ནི་ཉེས་པ་རླུང་མཁྲིས་བད་ཀན་གསུམ་་་་་་་་ཡིན་པར་ངོས་འཛིན་བྱེད་ཀྱིན་ཡོད་ལ། སྨན་བཅོས་སྐབས་སུ་ཡང་དེ་གསུམ་པོ་སྙོམས་སྒྲིག་བྱེད་པ་བརྒྱུད་ནས་བྱེ་བྲག་གི་ནད་རིགས་་་ཁག་གསོ་བཅོས་བྱེད་པའི་དམིགས་ཡུལ་དུ་སླེབ་པར་བྱེད་ཀྱིན་ཡོད་དེའི་གོ་དོན་རྒྱ་ཆེ་ཞིང་ཡོངས་ཁྱབ་ཏུ་འབྲེལ་བ་ཡོད་པ་སྟབས།ཞིག་རེད། དཔེར་ན། རླུང་ནད་ཟེར་བ་དེ་ཉེས་པའི་ཐོག་ནས་བཤད་པ་ཞིག་ཡིན་རུང་། དོན་སྙིང་ངེས་ཅན་ཞིག་གི་ཐོག་ནས་བཤད་ན། སྙིང་སྲོག་ལོང་ལ་རླུང་ཉིད་གཙོ་བོར་བཟུང་། །ཟེར་བ་ལྟར་ཀླད་གཞུང་དབང་རྩའི་ནད(དབང་རྩའི་ནུས་པ་ཉམས་ཞན་་་་དུ་འགྱུར་བ་དང་ཤེས་པ་གཅིག་ཏུ་མ་གདས་པ་སོགས)རིགས་དང་།སྙིང་ཁམས་ཀྱི་ནད། ཁྲག་ཤེད་མ་སྙོམས་པ། ཟུངས་ཁྲག་ཉམས་པ།ལུས་ཟུངས་ཟད་པ། ལུས་སྟོབས་རྒས་པ་སོགས་རླུང་ནད་དང་འབྲེལ་ནས་ཡོད་སྟབས། རླུང་བཅོས་བྱེད་པ་དང་ཟུང་འབྲེལ་བྱེད་པ་བརྒྱུད་ནས་ནད་རིགས་བྱེ་བྲག་པ་དེ་ཚོ་གསོ་བཅོས་བྱེད་ཀྱིན་་་་་་ཡོད་པ་རེད། མཁྲིས་པའམ་ཚ་བའི་ནད་ཟེར་བ་དེ་ཉེས་པའི་ཐོག་ནས་བཤད་པ་ཞིག་ཡིན་རུང་། དོན་སྙིང་ངེས་ཅན་ཞིག་གི་ཐོག་ནས་བཤད་ན། གློ་མཆིན་མཁྲིས་པ་ཚད་པ་གཙོ་བོར་བཟུང་། །ཟེར་བ་ལྟར་ཆམ་པ་རིམས་ཚད་ཀྱི་ནད་དང་། གློ་ཚད། མཆིན་ཚད། མཁྲིས་ཚད། རྒྱུ་ཚད་སོགས་གཉན་ཚད་ཀྱི་རིགས་ཡོད་ཚད་མཁྲིས་པ་ཚ་བའི་ནད་དང་འབྲེལ་ནས་ཡོད་སྟབས། ཚ་བ་གཅོག་པ་དང་ཟུང་འབྲེལ་བྱེད་པ་བརྒྱུད་ནས་ནད་རིགས་བྱེ་བྲག་པ་དེ་ཚོ་་་་་གསོ་བཅོས་བྱེད་ཀྱིན་ཡོད་པ་རེད། བད་ཀན་གྲང་བའི་ནད་ཟེར་བ་དེ་ཉེས་པའི་ཐོག་ནས་བཤད་པ་ཞིག་ཡིན་རུང་། དོན་སྙིང་ངེས་ཅན་ཞིག་གི་ཐོག་ནས་བཤད་ན། ཕོ་མཆེར་མཁལ་ནད་བད་ཀན་གཙོ་བོར་བཟུང༌། །ཞེས་པ་ལྟར་ཕོ་བ་དང་མཁལ་མ་སོགས་ལུས་ཁམས་ཀྱི་དྲོད་ཚད་ཉམས་པ་དང༌། ཟས་སྐོམ་མ་འཇུ་བ། ཕོ་བ་སོགས་ལ་གྲང་སྐྲན་ཆགས་པ། གཞན་ཡང་ལུས་ཁམས་ཀྱི་ཆུ་ཆའི་་བཞིན་མང་དུ་ཕྱིན་པ་སོགས་ནི་བད་ཀན་གྲང་བའི་ནད་དང་་་འབྲེལ་ནས་ཡོད་སྟབས། བད་ཀན་གྱི་ནད་གསོ་བ་དང་ཟུང་འབྲེལ་བྱེད་པ་བརྒྱུད་ནས་ནད་རིགས་བྱེ་བྲག་པ་དེ་ཚོ་གསོ་བཅོས་བྱེད་་ཀྱིན་ཡོད་པ་རེད།
ལན། རེག་པ་ལུས་ཡུལ་ཚ་གྲང་འབུར་འཇམ་བརྟག །ཁྱད་པར་བརྡ་སྦྱོར་འཕྲིན་པ་རྩ་ལ་བརྟག །འདི་ནི་དཔྱོད་པ་དོན་རིག་བརྟག་པ་ཡིན། །ཞེས་གསུངས་པ་སྟེ། རེག་པའི་སྒོ་ནས་ནད་ངོས་འཛིན་པ་ནི། ལུས་ཀྱི་ཡུལ་དུ་གྱུར་པའི་རེག་པར་བྱ་བ་ཐམས་ཅད་ལ་བྱ་ཞིང་། དེ་ཡང་སྨན་པའི་ལག་པས་ནད་པའི་ལུས་ཁམས་ཀྱི་རེག་བྱ་ཚ་གྲང་དང་། སྐྲངས་འབུར། འཇམ་རྩུབ། སྲ་སྙི་སོགས་ལ་བརྟག་དགོས་པར་མ་ཟད། ཁྱད་པར་དུ་ནད་དང་སྨན་པ་གཉིས་ཀྱི་བར་དུ་ཕན་ཚུན་བརྡ་སྦྱོར་བར་བྱེད་པའི་འཕྲིན་སྐྱེལ་བ་དང་མཚུངས་པའི་འཕར་རྩར་བརྟག་པར་བྱ་བ་ཡིན་ཞིང་། བརྟག་པ་འདི་ནི་རེག་པ་ཚོར་བའི་དོན་ལ་དཔྱད་དེ་ལྐོག་ཏུ་གྱུར་པའི་ནད་་་་་གཞིའི་དོན་རྣམས་མངོན་སུམ་དུ་རྟོགས་པར་བྱེད་པའི་ཐབས་ཤིག་་ཡིན་པས་དཔྱོད་པ་དོན་གྱི་རིག་པའི་བརྟག་པ་ཞེས་བྱ་བ་ཡིན་ནོ། །
ལན། ནད་དང་ནད་ཀྱི་རྒྱུ་དང་ནད་སེལ་བ་དང་བསལ་ནས་ཕྱིས་མི་འབྱུང་བ་ཅི་རིགས་ཀྱིས་བསྡུས་པའི་ཚེའི་རིག་པ་དེ།གསོ་བ་རིག་པའི་མཚན་ཉིད་ཡིན་ལ། དེའི་སྒྲ་བཤད་ནི་ཚེ་ཡུན་རིང་དུ་འཚོ་བར་བྱེད་པས་ན་གསོ་བ་རིག་པ་ཞེས་བྱའོ།
ལན། དེ་ལ་སྐྱེམ་པའི་རྩ་རྒྱུད་ཀྱི་འགྲེལ་བ་སྨྲ་བ་མཆོག་ཐོབ་ལས། ཧོར་གྱི་མེ་བཙའ་ནི་སྣུམ་ལ་དྲོ་བའི་དུགས་ཀྱིས་རླུང་སྲ་ཕྲ་གྲང་བའི་གཟེར་ལ་སོགས་པ་ཞི་བ། ཞེས་དང་། རྩ་རྒྱུད་ཀྱི་འགྲེལ་བ་མེས་པོའི་ཞལ་ལུང་ལས། སྐབས་འདིར་ཧོར་གྱི་མེ་བཙའ་ཞེས་པ་ཁ་ཅིག་ན་རེ། སྙིང་བོ་བསྡུས་པར་རྡོ་དཀར་བསྲེགས་པ་ལ་བཤད་ཅེས་ཟེར་མོད་དེར་ཐལ་སྨན་གྱི་མེ་བཙའ་བཤད་མོད་ཀྱང་་་་ཧོར་གྱི་མེ་བཙའི་དོན་མ་གྲུབ་པས་མི་འཐད་ལ། ཧོར་གྱི་མེ་བཙའ་ཞེས་པ་མན་ངག་རྒྱུད་དུ་དུགས་ཀྱི་ཁོངས་སུ་བསྡུས་པས་ན་གོ་སྙོད་་སྣུམ་དུ་བཙོས་པའམ་འཁར་གོང་སྲིན་ཅན་དུགས་ལ་སྔ་རབས་ཀྱི་་་་བཞེད་པ་ལྟར་ལེགས་པ་ཡིན་ནོ། །ཞེས་དང༌། འཕྲུལ་གྱི་ལྡེ་མིག་ལས། ཧོར་གྱི་མེ་བཙའ་ནི། བོད་དག་གིས་གར་ལོག་དང་། སྟོད་ཧོར་ཞེས་འབོད་པའི་ཏཱ་ཟིག་ལུགས་ཀྱི་མེ་བཙའ་སྟེ་ཕྱིང་བ་སྣུམ་ལ་་བཙོས་པའི་དྲོད་ལྡན་གང་ནའི་གནས་སུ་གླན་དགོས་པའི་ཚ་དུགས་སོ། །ཞེས་གོ་འཇོ་དབང་འདུས་ཀྱིས་མཛད་པའི་ཟིན་ཏིག་བདུད་རྩིའི་ཐིགས་པའི་དཀའ་མཆན་འཇམ་མགོན་གུ་ཎ་མུ་དྲའི་དགོངས་་རྒྱན་དུ་གསུངས་པ་ལས་རྟོགས་པར་བྱའོ། །
ལན། རླུང་ལྟ་བུ་གཅིག་གི་གནས་སུ་མཁྲིས་པ་སོགས་ནད་གཞན་ཞུགས་པ་སྟེ། དེ་ཡང་རླུང་གི་གནས་སུ་མཁྲིས་པ་ཞུགས་པ།བད་ཀན་ཞུགས་པ་དེ་གསུམ་ཀ་ཞུགས་པ་དང་གསུམ། མཁྲིས་པའི་གནས་སུ་རླུང་ཞུགས་པ་བད་ཀན་ཞུགས་པ་དེ་གསུམ་ཀ་ཞུགས་པ་་དང་གསུམ། བད་ཀན་གྱི་གནས་སུ་རླུང་ཞུགས་པ་མཁྲིས་པ་ཞུགས་པ་དེ་གསུམ་ཀ་ཞུགས་པ་དང་གསུམ་སྟེ་གཅིག་གི་གནས་སུ་གཞན་་་ཞུགས་པ་སྟེ་དགུའོ། །
ལན། རོ་ལན་ཚྭ་བ་དང་མངར་བ། ནུས་པ་བསིལ་ལྕི་ལྡན་ཞིང་བཅུད་ཆེ་བའི་ཟས་སྐོམ་རིགས་བསྟེན་དྲགས་པ་དང་། རླན་གཤེར་ཡོད་སར་བསྡད་དྲགས་པ་སོགས་ལས་བད་ཀན་ས་ཆུ་རངབཞིན་གྱི་ཁམས་འཕེལ་ཞིང་། དྭངས་མ་ལུས་ཟུངས་སུ་མ་སྨིན་པར་སྙིགས་མ་དང་འདྲེས་ཏེ་ལྒང་པར་ཟགས་ནས་ཟ་ཁུ་སྐྱེད་པར་བྱེད།
ལན། གཅོང་ཆེན་དམུ་ཆུའི་རྒྱུའམ་ནད་གཞི་ནི་རྣམ་པར་མ་གྱུར་པའི་རླུང་དང༌། མཁྲིས་པ་དང༌། བད་ཀན་དང་། ཆུ་སེར་དང་། ཁྲག་ལ་སོགས་པ་ཡིན་ལ། དེ་ཡང་དྭངས་མ་མ་ཞུ་བ་ཁྲག་མཁྲིས་གློ་མཆིན་མཆེར་བ་སོགས་ལ་ཟས་ཟགས་པའམ། སྨུག་པོའི་ནད་ཐུར་དུ་ཟགས་པའི་ཆུ་ལ་སོགས་པ་ནད་གཞིའི་སྟེང་དུ་ཆུ་ནད་་འབྱུང་བའི་ཕྱིར་གཅོང་ཆེན་དམུ་ཆུའི་རྒྱུ་ཡིན་ཞེས་སོ། །
ལན། ཟས་སྤྱོད་སྨན་གྱིས་སྐྱུག་པ་ཆད་པ་དཀའ་ན་ཕོ་བར་ཟན་དྲོན་གྱིས་དུགས་བྱ་ཞིང་ལྷེན་སྣ་དང་སྤྱི་གཙུག་གི་གསང་གཉིས་ལ་མེ་བཙའ་གདབ་སྟེ་བསྲེག་པར་བྱ་ཞེས་པའི་དོན་ནོ། །
ལན། ཆུ་ནད་བཅོ་ལྔ་ནི་ཁྲག་གི་བྱེར་ཆུ་དང་མཁྲིས་པའི་བྱེར་ཆུང་། ཆུའི་བྱེར་ཆུ། མཆིན་པའི་ཟགས་ཆུ། མཚེར་བའི་ཟགས་ཆུ། གློ་བའི་ཟགས་ཆུ། ཕོ་བའི་ཟགས་ཆུ། ལོང་གའི་ཟགས་ཆུ། ཁྲག་སྐྲན་ཟགས་པ། རྩ་སྐྲན་ཟགས་པ། ཆུ་སྐྲན་ཟགས་པ།འཁྱིམས་ཆུ། རྒྱ་རྡོལ་གྱི་ཆུ། གདོན་ཆུ། དུག་ཆུ་བཅས་བཅོ་ལྔའོ། །
ལན། ཆུ་རིགས་མི་འདྲ་བ་དང་དེ་སོ་སོའི་ཕན་གནོད་ནི།ཆུ་ནི་ཆར་ཆུ་གངས་ཆུ་ཆུ་ཀླུང་ཆུ། །ཆུ་མིག་ཁྲོན་པ་བ་ཚ་ཤིང་གི་ཆུ། །རིམ་པས་དང་པོ་མཆོག་ཕྱི་མ་དམན། །མཁའ་ལས་འབབ་པ་རོ་མི་གསལ་ལ་ཞིམ། །འཚོ་ངོམ་བསིལ་ལ་ཡང་བས་བདུད་རྩི་མཚུངས། །གངས་ཅན་ལས་བྱུང་ཤུགས་དྲག་བརྡབ་པའི་ཆུ། །ཤིན་ཏུ་བཟང་བསིལ་མེ་ཡིས་ཐུབ་པར་དཀའ། །བརྟན་གཡུང་སྲིན་བུ་རྐང་འབམ་སྙིང་ནད་སྐྱེད། །ས་གཙང་ཉི་འོད་རླུང་གིས་ཕོག་པ་བཟང་། །འདམ་རྫབ་ཉ་ལྕིབས་རྩ་ལོ་ཤིང་གྲིབ་ཕོག །བ་ཚྭ་སྲོག་ཆགས་ཁུ་བས་ཉེས་ཀུན་སྐྱེད། །ཆུ་བསིལ་བརྒྱལ་ངལ་ཆང་ནད་མགོ་འཁོར་སྐྱུག །སྐོམ་དད་ལུས་ཚ་ཁྲག་མཁྲིས་དུག་ནད་སེལ། །ཞེས་གསུངས་པ་ལྟར་རོ། །
ལན། རྩ་བར། མདོར་བསྡུས་ཆུ་སེར་འཕེལ་བས་ནད་འགྱུར་ཏེ། །ཤ་བཀྲ་གླང་ཤུ་སྲིན་ཐོར་ཁྱེ་མ་དང་། །ཤུ་བ་ཟ་རྐོང་འཕྲུག་ཆུ་སེར་བྱེད། །འོར་དང་སྐྱ་རྦབ་དམུ་ཆུ་ཆུ་སེར་བྱེད། །སུར་ཡ་མེ་དཔལ་དྲེག་གྲུམ་གག་ལྷོག་དང༌། །རྙོགས་པའི་ཚ་བ་ཐམས་ཅད་ཆུ་སེར་བྱེད། །མགོ་དང་ཡན་ལག་བྱང་ཁོག་ལ་སོགས་པ། །རྨ་ཡི་ཉེས་པ་ཐམས་ཅད་ཆུ་སེར་བྱེད། །འབྲས་དང་མཛེ་ནད་ཆུ་སེར་ལས་འབྱུང་བས། །དེ་ཕྱིར་ཆུ་སེར་ནད་ལ་བྱ་ར་གཅེས། །ཞེས་སོ། །
ལན། ཆུ་སེར་སྐྱ་རྦབ་ནི་ཆུ་སེར་གྲང་བ་ལས་བྱུང་བ་ཞིག་ཡིན་པས། དེའི་རྟགས་ལ་ལྕེ་མཆུ་སོ་རྙིལ་སྐྱ་བ་དང་། ལུས་སྟོབས་ཞན་ཅིང་རྐང་པའི་བོལ་གོང་སོགས་མས་ནས་གཡོ་ཞིང་སྐྲངས་པ་་་་བཅས་སྤྱིའི་རྟགས་ཁར་ཟ་འཕྲུག་བྱེད་ཅིང་། ཆུ་སོ་གཡོ་ཞིང་སྐྲངས་པ་ཡིན་ནོ། །
ལན། དེ་ནི་ཆུ་རྒྱུས་ཀྱི་མང་ཉུང་ལ་བལྟས་ནས་དབྱེ་ཡིན་ཏེ། ཆུ་རྒྱུས་ཀྱི་ཤས་ཆེ་བའམ་དེའི་ཆ་མང་དུ་ཡོད་པའི་ཡུལ་དེར་མཆིན་དྲི་དཀར་པོ་ཞེས་བརྗོད་པ་དང༌། ཆུ་རྒྱུས་མེད་པའམ་འབྲེལ་ཆུང་བ་དང་ཤ་མང་དུ་ཡོད་པའི་ཡུལ་དེར་མཆིན་དྲི་ནག་པོ་་ཞེས་ཐ་སྙད་མཛད་པ་ཡིན།
ལན། བོད་ཀྱི་གསོ་རིག་སྨན་གཞུང་ལས་བརྗོད་པའི་མཆིན་ནད་བཅོ་བརྒྱད་ནི་ལེབ་རྒན་རྒྱས་པ་དང་ལྡེམ་བུ། དུག་ཐབས། ཆུ་ཤོར། རྐུན་བུ། འོར་ལྷུང༌། ཁ་ལུད། གཞུང་རེངས། མཆིན་གྲུམ་ནག་པོ། མཆིན་ནད་ཧལ་སྐེམ། མཆིན་དྲི་དཀར་ནག་གཉིས། གནད་མཆིན། རྩ་བྱེར། མཆིན་རླུང་། མཆིན་རྒུད། རླན་གྲངས། གླང་དགུར། གྲང་སྦོས་བཅས་སོ། །དབྱེ་བ་ལེབ་རྒན་རྒྱས་དང་ལྡེམ་བུ་དང་། །དུག་ཐབས་ཆུ་ཤོར་རྐུན་བུ་འོར་ལྷུང་དང༌། །ཁ་ལུད་གཞུང་རེངས་མཆིན་གྲུམ་ནག་པོ་དང་། །མཆིན་ནད་ཧལ་སྐམ་མཆིན་དྲི་དཀར་ནག་དང༌། །གནད་མཆིན་རྩ་བྱེར་ནད་དང་བཅུ་གསུམ་ཚ། །མཆིན་རླུང་མཆིན་རྒུད་རླན་གྲང་གླང་དགུར་དང་། །གྲང་སྦོས་ལྔ་གྲང་བསྡོམས་པས་བཅོ་བརྒྱད་གསུངས། །ཞེས་པའོ།།
ལན། རྒྱུད་ལས། དབྱེ་བ་ལེབ་རྒན་རྒྱས་དང་ལྡེམ་བུ་དང་། །དུག་ཐབས་ཆུ་ཤོར་རྐུན་བུ་འོར་ལྷུང་དང༌། །ཁ་ལུད་གཞུང་རེངས་མཆིན་གྲུམ་ནག་པོ་དང༌། །མཆིན་ནད་ཧལ་སྐམ་མཆིན་དྲི་དཀར་ནག་དང་། །།གནད་མཆིན་རྩ་བྱེར་མཆིན་རླུང་མཆིན་རྒུད་དང༌། །རླན་གྲངས་གླང་དགུར་གྲང་སྦོས་བཅོ་བརྒྱད་དོ། །ཞེས་གསུངས་པ་ལྟར་རོ། །དྲི་བ མཆེར་བ་ཁོང་སྦོ་ཤིག་མང་ལྕེ་མཆུ་སྐྱ །ཞེས་པའི་དོན་ཅི་ཡིན།
ལན། བྱང་བ་བཀྲ་ཤིས་དཔལ་བཟང་གིས། ཆགས་པའི་ཐོག་མ་ལྟེ་བ་སྟེ། །།དེ་ནས་རིམ་བཞིན་མཐའ་ལ་གྱེས། །འཆི་ཚེ་མཐའ་ནས་རླུང་ཁྲག་སྡུད། །དེ་ནས་དབུས་ཀྱི་སྙིང་ཉིད་ཉམས། །ཞེས་གསུངས་པའི་ལུང་གིས་སྒྲུབ་ནུས་སོ། །དྲི་བ ཉི་ལྡོག་དང་ཟླ་བཤོལ་ཡོད་མེད་ཇི་ལྟར་བརྟག་པ་ཡིན།
ལན། སྤྱོད་ལམ་གྱིས་བཅོས་པ་ལ་ཉིན་པར་གཉིད་ལོག་པ་དང་། ཉལ་པོ་སྤྱོད་པ། རྟཪ་བཞོན་པ་སོགས་དྲག་ཤུལ་གྱི་རིགས་དང་། རླན་སར་སྡོད་པ་སོགས་སྤྱོད་ལམ་གྲང་བའི་རིགས་རྣམས་སྤང་དགོས་པ་ཡིན་ནོ། །
ལན། ཉིན་མཚན་གྱི་ཐུན་བསྡོམས་ན་ཐུན་དྲུག་ཡོད་དེ།སྐྱ་རེངས་ཤར་ནས་ཉི་མ་མ་ཤར་བར་ཉིན་ཐུན་དང་པོ། ཉི་མ་ཤར་ནས་ཉིན་གུང་མ་ཟིན་བར་ཉིན་ཐུན་གཉིས་པ། ཉིན་གུང་ཡོལ་ནས་ཉི་མ་མ་ནུབ་བར་ཉིན་ཐུན་གསུམ་པ། ཉི་མ་ནུབ་ནས་ས་སྲོད་མ་ཡོལ་བར་མཚན་ཐུན་དང་པོ། ས་སྲོད་ཡོལ་ནས་ནམ་གུང་མ་ཐོན་བར་མཚན་ཐུན་གཉིས་པ། ནམ་གུང་ཡོལ་ནས་སྐྱ་རེངས་མ་ཤར་བར་མཚན་ཐུན་གསུམ་པ་བཅས་ཡིན།
ལན། རྒྱུད་ལས། དེ་ལ་རླུང་ནི་ནད་ཀུན་འཁྲུག་པའི་རྒྱུ། །སྣ་འདྲེན་མཇུག་སྡུད་འཐོར་དང་ཁྱབ་པར་བྱེད། །རང་རྒྱུད་གདུག་ཅིང་ནད་མང་རྩུབ་པའི་ཕྱིར། །ཐོག་མར་རླུང་གི་བཅོས་ཐབས་བཤད་པར་བྱ། །ཞེས་སོ། །
ལན། དེ་ཡང་ཤ་གནད་དང་། རུས་གནད། ཆུ་རྒྱུས། རྩ་ཡི་གནད་སོགས་གཉན་པའི་གནད་རྣམས་ནི། དཔེར་ན། ཡུལ་གྱི་རྒྱལ་པོ་ཞིག་གིས་རང་གི་སྙིང་ཉེ་ཞིང་གོ་འཕེར་བའི་བློན་པོ་ཆེ་གེ་་་་མོ་ཞིག་ལ་ཡུལ་ག་གེ་མོ་ཞིག་གི་མངའ་ཐང་གི་དབང་བསྐུར་ནས་་་་རང་གི་འདོད་དོན་སྒྲུབ་ཏུ་བཅུག་པ་དང་འདྲ་བས་རྒྱལ་པོའི་འདོད་དོན་སྒྲུབ་པའི་བློན་པོ་དང་འདྲ་བའི་གནད་དེ་དང་དེ་དག་་་ལ་རྨས་པ་སོགས་ཀྱི་ཕོག་ཐུག་སོང་ན་རྒྱལ་པོ་དང་འདྲ་བའི་སྙིང་་་་ལའང་ཕོག་ཐུག་འགྲོ་ཞིང་དེས་རང་གི་ལུས་སྲོག་ལ་གནོད་ཅིངཤིན་ཏུ་བཀའ་གཉན་པས་རྟག་ཏུ་གཉན་པའི་གནད་རྣམས་ལ་བརྡབ་རྨས་སོགས་ཀྱི་སྐྱོན་མི་ཤོར་བར་བག་དང་ལྡན་པར་བྱའོ །
ལན། གནད་ཀྱི་ལྡེ་མིག་ལས། ཚད་པ་རྙིངས་ནས་ལུས་ཟུངས་ལ་ཞེན་པས་ཁྲག་ཚད་ཀྱི་སྟོབས་མི་མངོན་པ་བག་ལ་ཞ་བར་་གྱུར་པས་རྩ་རྒྱུད་ཕྲ་བ་དང་།། ངོ་བོ་ཚད་པ་ཡིན་པས་རྩ་རྒྱུད་ཁོང་གྲིམས་པ་ཅན་ནོ། །ཞེས་དང་། ལག་ལེན་གསལ་བྱེད་ལས། ཚད་པ་རྙིངས་པ་ལུས་ཟུངས་དང་འདྲེས་པས་ཕྲ་ལ་གྲིམས་པར་འཕར། །ཞེས་གསུངས་པ་ལྟར་རོ། །
ལན། ལག་ལེན་གསལ་བྱེད་ལས། ཚད་པའི་ཆ་ཕྲ་མོ་དང་། ཆུ་སེར་གྱིས་རྩ་གཏིང་ན་རྒྱུག ཅེས་དང་། གནད་ཀྱི་ལྡེ་མིག་ལས། ཆུ་སེར་གྱིས་ལུས་ཟུངས་རྙོགས་ཏེ་དྭངས་མ་མ་སྨིན་པས་རྩ་རྒྱུད་ཕྲ་བ་དང་། ངོ་བོ་ཚད་པ་ཡིན་པའི་ཆ་ནས་གཏིང་དུ་མནན་པའི་ཚེ་རྩ་རྒྱུག་པའོ། །ཞེས་གསུངས་པ་ལྟར་རོ། །
ལན། ཁྱད་པར་སྙིང་ལ་མཚོན་ཕོག་བཏོན་དུས་འཆི། །སྙིང་ཚིལ་བརྒྱལ་འབོག་དངངས་འདར་བཞིན་མདངས་ཉམས། །ཆུ་གཏོར་ཁུས་གདབ་བསྐྱ་བྱུག་འོ་དྲོན་གཏིག །དེ་རྗེས་གྲུངས་ནས་དྲན་གསལ་གསོ་གླགས་ཡོད། སྙིང་རྩ་བཙན་ཆོད་སྨྱོ་འདར་དངངས་ཆུང་འབྱུང་། །རྩ་ཐིགས་ཤོར་ན་སྙིང་ལ་རྣག་ཆུ་གསོག །སྲོག་རྩ་ཆད་ཕུག་བརྒྱབ་པའི་མོད་ལ་འཆི། །བཙན་རྡུང་ཟུག་གཟེར་ཆེ་ཞིང་འདྲེ་ལོག་བྱེད། །ལག་པས་ས་འབྲད་ཚབས་ཆུང་འཚོ་བ་སྲིད། །ཅེས་པའོ། །
ལན། ཞང་སྨན་ནག་པོས། གཏར་ག་ཕྱིས་ན་ནད་ཁྲག་ལུས་ལ་ཞེན། །མེ་བཙའ་སྔ་ན་ནད་རོ་བཙོན་དུ་ལུས། །དེའི་ཕྱིར་མ་སྔ་མ་འཕྱི་བྱ་ར་གཅེས། །ཞེས་གསུངས་པ་ལྟར་རོ། །
ལན། དེ་དག་སྟོད་སྨད་དོན་སྣོད་གར་བབས་ནད། །ཚོན་རྩ་གཉིས་ཀྱིས་གློ་སྙིང་སྟོད་ནད་བརྟག ཀན་རྩ་གཉིས་ཀྱིས་ཕོ་མཆིན་བར་ནད་བརྟག །ཆག་རྩ་གཉིས་ཀྱིས་མཁལ་རྐེད་སྨད་ནད་བརྟག །གདགས་སྲིབས་རྩ་ཡིས་དོན་ལྔ་སྣོད་དྲུག་བརྟག །ཡར་ཟུཪ་དོན་ལྔ་ཕྱིར་རྒྱུ་གདགས་ཀྱི་རྩ། །མར་ཟུར་སྣོད་དྲུག་ནང་རྒྱུ་སྲིབས་ཀྱི་རྩ། །དོན་སྣོད་ཕལ་ཆེར་ཆོ་རོལ་མི་འབྱུང་ཞིང་། །དོན་ཚ་སྣོད་ལ་གྲང་བ་འབྱུང་སྲིད་ཀྱི། །སྣོད་ཚ་དོན་ལ་གྲང་བ་འབྱུང་མི་སྲིད། །སྟོད་སྨད་གཉིས་ཀྱང་དེ་བཞིན་ཤེས་པར་བགྱི། །དེ་དག་མ་འདྲེས་ཕྲ་ཞིབ་ཕྱེད་པར་རྟོགས། །
ལན། སྟོན་ཟླ་གསུམ་ནི་རྩི་ཐོག་སྨིན་པའི་དུས། །གྲོ་ཞུན་ཁྲུམས་སྟོད་དབྱུག་པས་ནམ་ཚོད་འཛིན། །བྱིའུ་འུར་པས་གཤོག་སྒྲ་འབྱིན་པའི་དུས། །།བདུན་ཅུ་རྩ་གཉིས་ལྕགས་ཁམས་གློ་རྩ་རྒྱུ། །བྱིད་པོའི་སྐད་ལྟར་ཐུང་ལ་རྩུབ་པར་འཕར། །ལྷག་མ་བཅོ་བརྒྱད་ས་ཁམས་མཆེར་རྩ་རྒྱུ། །ཞེས་པ་ལྟ་བུའོ། །
ལན། རྒྱུད་ལས། ཐུར་མའི་ཕན་ཡོན་རླུང་ཁ་གནོན་པ་དང་། །གྲང་བའི་དྲོད་སྐྱེད་སྐྲན་བཤིག་མ་ཞུ་འཇུ། །རླངས་པ་འཁྱིམས་པ་གསེང་ཞིང་ཤ་བེམ་གསེང༌། །རྣག་ཁྲག་ཆུ་སེར་དམུ་ཆུ་ཕྱི་ལ་འབྱིན། །དེ་དག་ཐུར་མ་བྱས་པའི་ཕན་ཡོན་ཡིན། །ཞེས་གསུངས་པ་ལྟར་རོ། །
ལན། ཐོར་བུའི་ནད་ལ་སྐད་འགག་ཡི་ག་འཆུས། །སྐོམ་དད་སྐྱིགས་བུ་དབུགས་མི་བདེ་བ་དང་། །གླང་ཐབས་སྲིན་ནད་འཁྲུ་སྐྱུག་དྲི་མ་འགག །གཅིན་འགག་གཅིན་སྙི་ཚད་འཁྲུ་དྲེག་ནད་དང༌། །གྲུམ་བུ་ཆུ་སེར་རྩ་དཀར་པགས་པའི་ནད། །ཕྲན་བུའི་ནད་དང་རྣམ་གྲངས་བཅུ་དགུར་བཤད། །ཞེས་པ་ལྟར་རོ། །
ལན། མཁལ་མ་ད་རྒན་ནི་རྒྱུད་བཞིའི་དཀའ་འགྲེལ་ལས།ད་རྒན་ནི་སྒལ་བའི་ཚིགས་དང་། རྩ་དཀར་ལ་ནད་ཞུགས་ནས་སྒལ་ཚིགས་ཕྱིར་དགྱེ་བའམ་ནང་དུ་གུག་པའི་སྒལ་རུས་ཀྱི་ནད་་་་ཅིག་སྟེ་ནང་གསེས་སུ་དབྱེ་ན་རླུང་ནད་ད་རྒན་དང་། མཁལ་ནད་ད་རྒན་གཉིས་མཆིས་སོ། །ངེས་ཚིག་ནི་ནད་དེ་ལོ་ཟླ་མང་པོའི་བར་ལ་ལུས་ལ་ཞེན་ཅིང་གནས་པའི་སྒལ་ནད་རྒན་པོར་འགྱུར་བའི་ཕྱིར་ད་རྒན་ཞེས་བརྗོད་དོ། །ཞེས་པ་ལྟར་དང༌། དེའི་རྟགས་ལ་ཚིགས་པ་བཅུ་བཞི་པ་སོགས་ཕྱིར་དོན་ཏེ་ལུས་སྒུར་པོར་འགྲོ་བའི་་་རྟགས་དེ་ནད་ཐོག་ཏུ་འཕྲད་མང་བ་ཡིན། ལ་ལར་རྐེད་རུས་ནང་དུ་ཚུར་འབུར་བས་ལུས་པོ་དགྱེ་དགྱེ་རུ་འགྲོ་བའི་རྟགས་ཀྱང་་་་་་འབྱུང་བ་ཡིན། དེ་བཞིན་གསོ་དཔྱད་རྒྱལ་པོའི་དཀོར་མཛོད་ལས།མཁལ་མ་ད་རྒན་ཞེས་བྱ་བ། །ཚིགས་དང་བཤུལ་ཤ་ཐམས་ཅད་ན།བརྡུངས་པའམ་བཙིར་ན་ཕན་པ་སྙམ་བྱེད། སྐབས་སུ་རྐེད་པ་ན།རྒྱབ་ལག་བྱས་ན་བདེ་བ་སྙམ་བྱེད། མཇུག་ཚིགས་ཐོན་ནས་སྒུར་པོར་འགྲོ། ཞེས་དང་གཡུ་ཐོག་བུ་དོན་མ་ལས། ད་རྒན་བཤུལ་ཤ་ཚིགས་ཁར་ན། །ཚིགས་པ་འབུར་ཞིང་བརྡུང་ན་ཕན། །མཇུག་ཏུ་ཚིགས་ཐོན་སྒུར་པོར་འགྲོ། །ཞེས་སོ། །
ལན། རྗེ་ཟུར་མཁར་བས། དགུ་ཅེས་པ་འཇུག་སྒོ་མང་ཡང་སྐབས་འདིར་མིའི་ལུས་ཁམས་གནོད་པའི་ཡུལ་དུས་ཟས་སྤྱོད་་སྤྱི་དང་། ཁྱད་པར་དུ་མིའི་ཁོང་དུ་སོང་ན་ལུས་སྲོག་ལ་གནོད་པའི་རྫས་ཡོངས་ཀྱི་སྤྱི་མིང་ངོ་། །ཞེས་པ་ལྟར་ཡིན།
ལན། རྒྱུད་ཆེན་ལས། ཁྱད་པར་རྩ་དང་ཆུ་གཉིས་བརྟག་མི་ཐུབ། །སྣ་ཚོགས་ནད་སྣ་མང་ཞིང་འགྱུར་ལྡོག་ཆེ། །ཟོས་ཀྱང་མི་ཕན་ཤ་འབྲོས་ལུས་སྟོབས་འཆོར། །ཕོ་མཆིན་མི་བདེ་ཆམ་་འའདེབས་སྙིང་མི་དགའ། །དོན་མེད་ན་ཞིང་བྱས་མེད་དར་རེ་དྲག །དེ་བདུན་ལྡན་ན་ངེས་པར་གདོན་མི་ཟ། །ཅེས་སོ། །
ལན། བོད་རྒྱལ་དང་པོ་གཉའ་ཁྲི་བཙན་པོ་རྒྱལ་སར་འཁོད་སྐབས་རྗེ་ཁོང་གིས་གདན་འདྲེན་པ་རྣམས་ལ་དོགས་པ་དྲུག་བཏོན་པའི་དོན་ཚན་ལྔ་པ་ནི་དུག་ཡོད་ཅེས་གསུངས་པ་ལ། རྩིབས་ལྷ་སྐར་མ་ཡོལ་སྡེ་ཞེས་པའི་ཤེས་པ་ཅན་དེས་དུག་ལ་སྨན་ཡོད་ཅེས་ལན་བཏབ། དེ་ལས་གོ་ཐུབ་པ་ནི་སྐབས་དེ་དུས་ནས་བོད་ལ་སྨན་དཔྱད་ཀྱི་རིག་པ་དར་ནས་དུག་གམ་ནད་ཀྱི་སྡུག་བསྔལ་སེལ་བྱེད་་ལ་སྨན་དཔྱད་ཀྱི་ཐབས་ཡོད་པ་ཤེས་ཐུབ་པས་གསོ་དཔྱད་ཀྱི་ཚད་་་གཞི་ངེས་ཅན་ཞིག་ལ་སླེབས་ཡོད་པ་གསལ་ལོ། །
ལན། བཤད་རྒྱུད་ཀྱི་འགྲེལ་ཆེན་དྲི་མེད་ཀུན་གསལ་ལས།སོ་གྲངས་སུམ་ཅུ་རྩ་གཉིས་ཀྱང་། །སྨྲ་ལ་གཅེས་པའི་མདུན་སོ་བརྒྱད། །རབ་མཛེས་མཆེ་བ་བཞི་ཡིན་ཏེ། །གཅོད་བྱེད་འགྲམ་སོ་གཉིས་འབྲེལ་བརྒྱད། །ཆུང་བ་སྟེང་འོག་གཉིས་གཉིས་ཏེ། །འདི་ནི་ཤས་ཆེའི་དབང་དུ་མཛད། །མང་ན་བཟང་ཞིང་ཉུང་ན་ངན། །མཚན་དཔེ་ལྡན་ལ་བཞི་བཅུ་འབྱུང༌། །ཞེས་གསུངས་པ་ལྟར་སྨྲ་བརྗོད་སོགས་བྱེད་པ་ལ་གལ་ཆེ་བའི་ཡས་ཀྱི་མདུན་སོ་བཞི་དང་།མས་ཀྱི་མདུན་སོ་བཞི་སྟེ་བརྒྱད། མཛེས་བྱེད་ཀྱི་མཆེ་བ་ཡས་ལ་གཉིས་དང་མས་ལ་གཉིས་ཏེ་བཞི། བཟའ་བཏུང་ལ་སོགས་པ་ལྡད་ཅིང་གཅོད་པར་བྱེད་པའི་འགྲམ་སོ་གཡས་གཡོན་གཉིས་སྦྲེལ་གྱི་་་་་ཡས་ལ་བརྒྱད་དང་མས་ལ་བརྒྱད་དེ་བཅུ་དྲུག མཐའ་སོ་ཆུང་བ་ཡས་ལ་གཉིས་དང་མས་ལ་གཉིས་ཏེ་བཞི། དེ་དག་དྲིལ་བས་སུམ་ཅུ་རྩ་གཉིས་སུ་འགྱུར་ལ། འདི་དག་ནི་ཐ་མལ་ནད་མེད་ཀྱི་སོ་སོ་སྐྱེ་བོ་སྤྱིའི་དབང་དུ་བྱས་ནས་གསུངས་པ་ཡིན་པ་ལས། མཐའ་གཅིག་ཏུ་ངེས་པ་མ་མཆིས་ཏེ། མཚན་བཟང་པོ་སོ་གཉིས་དང་དཔེ་བྱད་བཟང་པོ་བརྒྱད་ཅུ་ཡོངས་སུ་ཚང་བའི་ཉན་རང་སངས་རྒྱས་རྣམས་ལ་ནི་ཚེམས་ཕྲེང་བཞི་བཅུ་ཡོད་པར་གསུངས་པའང་སྣང་ངོ༌། །
ལན། མ་ཞུ་བར་དུས་ཀྱིས་དབྱེ་ན་གསར་བ་དང་། རྙིང་བ་གཉིས་སུ་འགྱུར་བ་ཡིན་ལ། དེ་ལྟར་མ་ཞུ་བ་ལ་རྫས་ཀྱི་ངོ་བོ་སྙིགས་མ་མ་ཞུ་བའི་ཟས་ཀྱི་སྐྲན་གཅིག་དང་། དྭངས་མ་འདྲིལ་བ་དང་།ཟགས་པ། བྱེར་བ། འགྱིངས་པ་བཞི། རིགས་ཀྱི་དབྱེ་བ་མ་ཞུ་བེ་སྣབས་དང༌། བསུད་ནད། ཤིང་འདྲ། དུག་འདྲ་སྟེ་བཞི། གྲོགས་རླུང་དང༌། མཁྲིས་པ། བད་ཀན་དང་གསུམ། དུས་གསར་བ་དང་།རྙིང་བའི་དུས་བཅས་གཉིས་ཏེ་དྲིལ་བས་དབྱེ་བ་བཅུ་བཞིར་བསྟན་་་་པ་དེ་དག་སྐབས་འདིར་གཅོང་སྡེ་བཞིའི་ཐོག་མའི་འབྱུང་གཞི་དང་།དུས་ཀྱི་དབྱེ་བའི་བསྡུ་ཐབས་ལ་དགོངས་ནས་ངོ་བོའི་སྒོ་ནས་དབྱེ་བ་་གཉིས་དང༌། རིགས་ཀྱིས་དབྱེ་བ་བཞི། གྲོགས་ཀྱིས་དབྱེ་བ་གསུམ་བཅས་དགུ་ལ་བསྡུས་ཏེ་བསྟན་ཡོད་པ་ཡིན་ནོ། །
ལན། ཇི་ལྟར་ཕྱི་རོལ་དེ་བཞིན་ནང་ཞེས་པ་ལྟར་ཕྱིའི་ཉི་མ་ལྷོ་བྱང་གི་བགྲོད་གཉིས་ཀྱི་འགྱུར་བའི་དབང་གིས་ནང་གི་་་་་་འབྱུང་བའི་སྟོབས་ཀྱང་འཕེལ་འགྲིབ་བྱས་ཏེ། མི་རྣམས་ཀྱི་ལུས་སྟོབས་དགུན་སྟོད་དང་དགུན་སྨད་གཉིས་ལ་སྟོབས་ཆེ་བ་དང་།སོས་ཀ་དང་དབྱར་གྱི་དུས་སུ་སྟོབས་ཆུང་བ། སྟོན་ཁ་དང་དཔྱིད་ཀྱི་དུས་སུ་སྟོབས་འབྲིང་དུ་འགྱུར་བ་ཡིན།
ལན། ལོ་བརྒྱ་ལ་དུས་རབས་གཅིག་དང་ལོ་བཅུ་ལ་ལོ་རབས་གཅིག་ཡིན། དེ་གཉིས་ཀྱི་འདས་ལོ་བརྩི་ཚུལ་འདི་ལྟ་སྟེ།དུས་རབས་གཅིག་ནི་ལོ་བརྒྱ་ཡི་འདས་ལོ་དང་པོ་ནས་བཟུང་སྟེ་་་་་བརྩི་བ། དཔེར་ན། སྤྱི་ལོའི་དུས་རབས་བརྒྱད་པ་ནི་ལོ་བདུན་བརྒྱ་དང་གཅིག་ནས་ལོ་བརྒྱད་བརྒྱའི་བར་ཡིན། དུས་རབས་ཉི་ཤུ་ནི་ལོ་ཆིག་སྟོང་དགུ་བརྒྱ་དང་གཅིག་ནས་ལོ་སྟོང་བར་ཡིན། སྤྱི་ལོའི་སྔོན་གྱི་དུས་རབས་ལྔ་པ་ནི་སྤྱི་ལོའི་སྔོན་གྱི་ལོ་བཞི་བརྒྱ་དང་གཅིག་ནས་ལོ་ལྔ་བརྒྱའི་བར་ཡིན། འོན་ཀྱང་ལོ་རབས་དང་དུས་རབས་གཉིས་ལྡོག་ཕྱོགས་ཡིན་ཏེ། ལོ་རབས་ནི་ཀླད་ཀོར་ནས་ལོ་དགུའི་བར་གྱི་གྲངས་ཀས་མཚོན་པར་བྱེད། དཔེར་ན། དུས་རབས་ཉི་ཤུའི་ལོ་རབས་བརྒྱད་ཅུ་པ་ནི་སྤྱི་ལོ་ཆིག་སྟོང་དགུ་བརྒྱ་བརྒྱད་ཅུ་ཐམ་པའི་་ལོ་ནས་བརྒྱད་ཅུ་གྱ་དགུ་ལོའི་བར་ཡིན། དུས་རབས་ནི་ལོ་གཅིག་ནས་བརྒྱ་ཡི་བར་གྱི་གྲངས་ཀས་མཚོན་པས་དུས་རབས་སོ་སོའི་ལོ་་་མཐའ་མ་དེ་ལོ་རབས་གང་རུང་གི་ལོ་མཐའ་མ་འདུས་མི་སྲིད།དཔེར་ན། སྤྱི་ལོ་ཉིས་སྟོང་ལ་མཚོན་ན་དུས་རབས་ཉི་ཤུ་པའི་ལོ་རབས་དང་པོ་ཞེས་བརྗོད་དགོས་པ་ལྟ་བུའོ། །
ལན། དེ་ལྟར་ཡུལ་གྱི་ཐོབ་སྐལ་སོ་སོར་ལེགས་པར་བསྟན་ཏོ་ཞེས་བགོ་སྐལ་ས་བཅད་ཡུལ་གྱི་གནས་ལུགས་མཇུག་བསྡུས་པའོ། །གཞན་ཡང་རྫོང་འཕྲང་ལས། མཆིན་དྲིས་ཡར་བཅད་པའི་བྱང་ཁོག་སྟོད་ལ། གློ་སྙིང་གཉིས་ཡོད་དེ། གློ་བ་ལ་མ་བཞི་བུ་བརྒྱད། དབུས་ན་རྒྱལ་པོ་སྙིང་གནས་སོ། །བྱང་ཁོག་སྨད་ན་དོན་གསུམ་སྣོད་དྲུག་སྟེ།མཆིན་པ་གཡས་ན་གནས། མཚེར་བ་གཡོན་ན་གནས། ཕོ་བ་དབུས་ན་གནས། མཁྲིས་པ་ཕོ་མཆིན་བར་ན་གནས། མཁལ་མ་རྩིབ་ཐུང་འོག་ན་གནས། ཕོ་བ་ལ་རྒྱུ་མ་བཏགས་ནས་ལྟེ་བའི་འོག་ན་གནས།རྒྱུ་མ་ལ་ལོང་ཀ་བཏགས་ནས་ལྟེ་བའི་ཐད་ཀར་གནས། ལོང་ལ་གཉེ་ལྒང་པ་ཁ་ཐུར་དུ་བལྟས་ཏེ་རྒྱུ་མ་བཏགས་ནས་སྨད་ན་གནས།ཞབས་ན་གནས། བསམ་བསེའུ་རྩའི་མདུད་པ་ཚིགས་པ་བཅུ་གསུམ་ནང་ལོགས་ན་གནས་སོ། །ཞེས་གསུངས་སོ། །
ལན། 1. སྙིང་ནི་ཐང་ཆད་པར་འཇིགས་ལ། ཐང་ཆད་པ་ཤུགས་དྲགས་པ་ནི་སྙིང་ལི་གཉེན་པོ་ལྟ་བུ་ཡིན། དེ་བས། ངལ་གསོ་རྒྱུན་ལྡན་མིན་པ་དང་། གནོན་ཤུགས་ཤིན་ཏུ་ཆེ་བ། སྐྱོ་སྣང་ཆེ་བ། སེམས་ཁམས་ལ་འགྱུར་ལྡོག་ཆེ་བ། ཤ་རྒྱགས་པ། དུ་བ་དང་ཆང་རག་མང་དུ་སྤྱོད་པ་སོགས་ཀྱིས་ཏོག་དབྱིབས་འཕར་རྩ་སྲ་་་་་་་འགྱུར་དང་གས་པ་སོགས་བསྐྱེད་སྲིད་ཅིང༌། དེ་ལས་ཁྲག་རྡོག་གྲུབ་པ་སོགས་ཀྱི་མྱུར་བའི་རང་བཞིན་ཅན་གྱི་ནད་རིགས་འབྱུང་ངེས།གཞན་ཡང་ཏོག་དབྱིབས་འཕར་རྩ་འཁུམ་པ་དང་། མྱུར་བའི་རང་བཞིན་ཅན་གྱི་སྙིང་ཤར་ཁྲག་ཉུང་སོགས་ལས་གློ་བུར་དུ་འཆིབ་་་་སོགས་འབྱུང་སྲིད། 2. མཆིན་པ་ནི་ཚོ་གསོག་པར་འཇིགས་ཏེ། ཚོ་གསོག་པས་མཆིན་པའི་ཚི་ལུ་སྐྱེད་སླ་ཞིང༌། ཚབས་ཆེ་བ་མཆིན་ངཚི་སྣ་ཅན་དང་། དེ་ནས་མཆིན་པ་སྲ་འགྱུར། མཆིན་པའི་སྐྲན་ནད་སོགས་འབྱུང་སྲིད། ཟ་མ་སྣུམ་ཆེན་གྱི་རིགས་ནི་འཇུ་དཀའ་བས་མཆིན་ཚད་བསྐྱེད་སླ་ལ། གཞན་ཡང་འཇུ་དཀའ་བའི་ཚི་ལུའི་རིགས་མཆིན་པའི་ཁྲོད་གསོག་སླ་ཞིང༌། དེ་ནི་མཆིན་པའི་ཚི་ལུ་རུ་འགྱུར་བ་ཡིན། 3.གཤེར་མ་ནི་ཟ་འཐུང་མང་དྲགས་པར་འཇིགས་ཏེ། རྒྱུན་ལྡན་གྱི་གནས་ཚུལ་འོག་ཏུ། གཤེར་མའི་ཟགས་ཐོན་གྱི་ཁུ་བ་ནི་ཟ་མ་འཇུ་བྱེད་ཡིན་མོད། ཟ་འཐུང་མང་དྲགས་པ་དང་།ནང་སྒོས་སུ་ཁོག་སྟོང་དུ་ཆང་བཏུང་བ་མང་དྲགས་ན་གཤེར་མའི་་་ཟགས་ཐོན་ཁུ་བའང་མང་དྲགས་པར་འགྱུར་བ་དང་། སྐབས་འགར་གཤེར་མའི་ཁྲོད་ཀྱི་འཇུ་རྩི་བསླང་སྟེ། གཤེར་མའི་ཟགས་ཐོན་ཁུ་བ་འཇུ་བར་བྱེད་ཅིང་། དེ་ནི་ཤིན་ཏུ་འཛེམ་དགོས་པ་ཞིག་ཡིན་ནོ། ། 4.ཕོ་བ་ནི་འཁྱག་པར་འཇིགས་ཏེ། རྩྭ་སྨན་དུ། ཕོ་བ་ནི་འཁྱག་པར་སྡང་ཞིང་དྲོད་པར་སྤྲོ་ཞེས་པ་བཞིན། ནམ་ཟླ་འཁྱག་པ་དང་། ཟས་རིགས་འཁྱག་པ་ཡིན་ཚེ། ཕོ་བ་ནི་དེ་མུར་འཁུམ་འགྲོ་བས་ཕོ་བ་ན་བ་དང་བཤལ་བ་སོགས་འབྱུང་བ་ཡིན། བཏུང་ཆུ་འཁྱག་པས་ཕོ་བའི་རྒྱུན་ལྡན་གྱི་ནུར་འགུལ་ལ་གེག་བྱས་ཏེ་འཇུ་་བྱེད་མ་ལག་གི་ནུས་པ་དཀྲུག་པར་བྱེད་པས་འཇུ་གཤེར་ལ་ཤུགས་་་རྐྱེན་བཟོ་བ་ཡིན། 5.གློ་བ་ནི་དུ་བར་འཇིགས་ཏེ། གློ་བའི་ཁོར་ཡུག་གི་ཆ་རྐྱེན་ནི་ཤིན་ཏུ་མཐོ་ཞིང༌། མཁའ་དབུགས་གསར་བ་ནི་གློ་བ་ཆེས་དགའ་ས་ཡིན། དེ་ལས་ལྡོག་སྟེ་དུ་བ་འཐིབས་པའི་ཁོར་ཡུག་ནི་གློ་བར་འཚམ་པོ་མིན། 6.མཁལ་མ་ནི་ཆུ་མེད་པར་འཇིགས་ཏེ།ལུས་ཕུང་གི་བརྒྱ་ཆ་ཡི་གཅིག་ཙམ་ལས་ཟིན་མེད་པའི་མཁལ་མས་་་ལུས་ཡོངས་ཀྱིས་སྙིགས་རོའི་བཞི་ཆའི་གཅིག་འགན་དུ་ལེན་དགོས་་ཤིང་། མཁལ་མས་གསར་བརྗེ་བྱས་པའི་སྙིགས་རོ་རྣམས་གཅིན་པར་བསྒྱུར་ནས་ཕྱིར་ཕུད་དགོས། དེ་བས། ཆུ་མང་དུ་བཏུང་ན་གཅིན་པ་མྱུར་མོར་གཏོང་བར་ཕན་ཞིང་། དེས་མཁལ་རྡོ་སྔོན་འགོག་བྱེད་པར་མ་ཟད། མཁལ་མའི་ཁུར་བོའང་ཇེ་ཡང་དུ་གཏོང་ཐུབ། 7.རྒྱུ་མ་ནི་འགག་པར་འཇིགས་ཏེ། གལ་སྲིད་རྒྱུ་མ་ནི་འགག་པར་གྱུར་ཚེ། ཆབ་ཆེན་ནི་ཡུན་རིང་བོར་རྒྱུ་མའི་ནང་ལུས་སྲིད་པ་དང་། དུག་རྒྱུ་རྣམས་བསྐྱར་དུ་བསྡུ་ལེན་བྱེད་སྲིད་པས་མིའི་རྣམ་རིག་མི་གསལ་ཞིང་། གདོང་ལ་རྨ་འབུད་པ། ཤ་མདོག་མི་བཟང་བ་སོགས་བྱེད་ཅིང་། དེ་མིན་དུག་རྒྱུ་རྒྱུ་ངོས་སུ་ཁྱབ་སྟེ་སྐྲན་ནད་རིགས་འབྱུང་བ་ཡང་སྲིད། 8.མཁྲིས་པ་ནི་ནངས་ཇ་མི་འཐུང་བར་འཇིགས་ཏེ། མཁྲིས་པ་ནི་ཉིན་གཅིག་གི་ཟ་མ་ཐུན་གསུམ་དུས་ལྟར་ཟ་དགོས་ཤིང་། ནངས་ཇ་མ་འཐུང་ཚེ་མཁྲིས་པ་འཁོར་སྐྱོད་བྱ་མི་ཐུབ་པའི་རྐྱེན་གྱིས། མཁྲིས་ཁུ་ཇེ་མང་དུ་གྱུར་ནས་འབུ་ཕྲ་སྐྱེ་འཕེལ་ཆེ་རུ་བཏང་སྟེ་མཁྲིས་རྡོ་འབྱུང་སླ། དེ་བས། འཚོ་བཅུད་ལྡན་པའི་ནངས་ཇ་ཞིག་འཐུང་རྒྱུ་ནི་ཤིན་ཏུ་གལ་ཆེ་བ་ཞིག་ཡིན།
ལན། པོད་དམར་ལས། ལུས་ཀྱི་གཙོ་བོ་དྭངས་མའི་རྟེན། །སྙིང་སོགས་ལྔ་བོ་བཤད་པར་བྱ། །སྙིང་ནི་མེ་ཁམས་སེམས་ཀྱི་རྟེན། །བདག་འཛིན་དྲན་པ་གསལ་བར་བྱེད། །གློ་བ་ལྕགས་ཁམས་དབུགས་ཀྱི་རྟེན། །འབྱིན་དང་རྔུབ་པའི་དོན་རྣམས་བྱེད། །མཆིན་པ་ཤིང་ཁམས་ཁྲག་གི་རྟེན། །ཁྲག་སོགས་དྭངས་མ་འཕེལ་བར་བྱེད། །མཆེར་བ་ས་ཁམས་དྭངས་མའི་རྟེན། །དུངས་མ་འཕེལ་དང་ཟས་འཇུ་བྱེད། །མཁལ་མ་ཆུ་ཁམས་ཆུ་ཡི་རྟེན། །དྲི་ཆུ་འབྱིན་སྡོམ་ལས་བྱེད་དོ། །ཞེས་གསུངས་པ་ལྟར་རོ། །
ལན། རྒྱུད་ཆེན་ལས། མེ་མཉམ་རླུང་གིས་དྭངས་སྙིགས་མ་ཕྱེད་པའི། །སྙིགས་མ་དྭངས་མའི་རྩ་མིག་ཤོར་བ་ཡིས།མདངས་སྒྱུར་མཁྲིས་པས་ཟུངས་ཁྲག་མ་སྨིན་ཏེ། །ཡུན་རིང་མཆིན་གནས་དྭངས་མ་མ་ཞུ་ཡིན།།ཞེས་པ་ལྟར་རོ། །
ལན། རྒྱུད་ལས། དྭངས་མ་མཆིན་པའི་གནས་བརྒྱུད་ཁྲག་ཏུ་འགྱུར། །ཁྲག་གི་སྙིགས་མ་མཁྲིས་པའི་གནས་སུ་གསོག །མཁྲིས་པའི་དྭངས་མ་ལུས་ཀྱི་ཆུ་སེར་འགྱུར། །མཁྲིས་པའི་སྙིགས་མ་ཆུ་ཡི་ཀུ་ཡར་འགྱུར། །རྩ་མིག་འགྲིམས་ནས་ལྒང་པའི་ནང་དུ་གསོག །དེའི་ཕྱིར་ཆུ་ཡི་ཁ་དོག་ཟས་ཀྱིས་སྒྱུར། །ཀུ་ཡ་ཁྲག་མཁྲིས་གནས་ནས་འབྱུང་བའི་ཕྱིར། །ལུས་ལ་ཚ་གྲང་གང་ཡོད་ཆུ་ལ་གསལ། །ཞེས་གསུངས་པས་སོ། །དྲི་བ དྲི་ཆུ་རུ་འགྱུར་ཚུལ་ག་འདྲ་ཡིན།
ལན། རྒྱུད་ལས། རྒྱུ་རྐྱེན་ཁྲག་འཁྲུག་བྱེད་པའི་ཟས་སྤྱོད་བསྟེན། །ཉིན་པར་གཉིད་ལོག་སྐྱིད་པར་འདུག་པ་དང༌། །དྲག་ཤུལ་རྐྱེན་གྱིས་རླུང་ཁྲག་འཁྲུགས་པ་ཡིས། །རྐང་པའི་མཐེབ་མོ་ལག་པའི་གྲུ་མོར་གནས། །།དང་པོ་ཁོལ་བུ་རྙིངས་ནས་མཆེད་པར་འགྱུར། །ཞེས་གསུངས་པ་ལྟར་རོ། །
ལན། བདུད་རྩི་ལྔ་ཞེས་པ་ནི་ཤུག་པ། བ་ལི། མཁན་དཀར། འོམ་བུ། མཚེ་བཅས་ལྔ་པོར་ཟེར་ཞིང་། བདུད་རྩི་ཞེས་པ་ནི་སྤྱིར་བཏང་རིགས་དང་སྐྱེ་སའི་གནས། ནད་གཞིའི་ངོ་བོ་བཅས་ལ་གཞིགས་ནས་བཏགས་པའི་མིང་ཞིག་ཏུ་འདོད་ནའང་དོན་དུ་ཤ་པགས་རྩ་རྒྱུས་ཀྱི་ནད་སེལ་བ་ལ་མཆོག་ཏུ་ཕན་པ་ཞིག་ལ་བརྗོད་པ་ཡིན། དེ་ཡང་ཤུག་པ་ལྷ་ཡི་བདུད་རྩི། མཚེ་བཙན་གྱི་བདུད་རྩི། བ་ལི་མིའི་བདུད་རྩི། འོམ་བུ་ཀླུའི་བདུད་རྩི། མཁན་སྐྱ་སྡེ་བརྒྱད་ཀྱི་བདུད་རྩི་ཞེས་དང༌། སྐྱེ་གནས་སམ་ཡུལ་གྱི་སྒོ་ནས། བ་ལི་སྤང་གི་བདུད་རྩི། ཤུག་པ་ཉིན་གྱི་བདུད་རྩི། མཚེ་སྲིབས་ཀྱི་བདུད་རྩི།འོམ་བུ་ཆུ་ཡི་བདུད་རྩི། མཁན་སྐྱ་སའི་བདུད་རྩི་ཞེས་གསུངས་པ་ལྟར་དང༌། ནད་གཞི་སེལ་ཚུལ་གྱི་སྒོ་ནས་གཡུ་ཐོག་ཤོག་དྲིལ་ལས།བ་ལིས་པགས་པ་མཉེད་པར་བྱེད། །འོམ་བུས་རུས་པའི་དུག་རྣམས་འདོན། །མཚེ་ཡིས་ལུས་ཟུངས་བརྟས་པར་བྱེད། །མཁན་སྐྱས་ལུས་ཀྱི་འབྱུང་བ་འདུལ། །ཤུག་པ་ཡོན་ཏན་བརྒྱད་དང་ལྡན། །ཞེས་དང་། འདི་ལྔ་བོ་སྦྱོར་བ་གང་གི་སྐབས་གཙོར་སྨན་ཡིན་པ་དང་དེ་ལ་ཁ་ཚར་གྱི་སྨན་རྩ་བ་ལྔ་དང་གཞན་གང་ལ་གང་དགོས་རིག་པས་དཔྱད་དགོས་སོ། །རྒྱུད་ལས། ལུམས་ཀྱིས་ཚ་རླངས་ཆུ་སེར་བ་སྤུ་འདོན། །རླངས་འདུལ་སྐྲངས་འཇོམས་སྐམ་པོ་ཤ་རྒྱས་བྱེད། །ཅེས་དང་། དེ་བཞིན་རྩ་དཀར་དང༌། དྲེག་གྲུམ། ཆུ་སེར་ཟ་འཕྲུག་བྱེད་པ། གྲང་རླུང་། སྐྱ་རྦབ་བཅས་དང༌། རྒས་ག་སྲ་ཞིང་ཚིགས་རྣམས་བརྟས་པ། དབང་བོ་གསལ་བ། དྲན་པ་གསལ་བ། བློ་རྣོ་བ། སྐད་གདངས་ལྡན་པ། ལུས་སྟོབས་སྐྱེད་པ། མདངས་སྟོབས་རྒྱས་པ། རོ་ཙ་བྱེད་པ་བཅས་ཚེ་རིང་བཅུད་ལེན་དུའང་འགྲོ་བས་ཕན་ཡོན་་བསམ་གྱིས་མི་ཁྱབ་བོ། །གཞན་ཡང་། ལྕ་བས་ཆུ་སེར་མཁལ་རྐེད་གྲང་བ་སེལ། །ཉེ་ཤིང་ཆུ་སེར་གྲང་རླུང་གབ་ཚད་སེལ། །ར་མཉེ་ནུས་བསིལ་དྲོ་ལ་ཕོ་དྲོད་སྐྱེད། །ལུས་ཡང་རྩལ་ཆེ་ཡི་ག་འབྱེད་པར་བྱེད། །ཨ་ཤོ་གནྡྷས་སྨད་གྲང་ཆུ་སེར་སེལ། །གཟེ་མ་དྲོ་ལ་ཡང་བས་མཁལ་ནུས་གསོ། །མཁལ་རྐེད་གྲང་བ་མ་ལུས་སེལ་བར་བྱེད། །གླ་བའི་རིལ་མས་རྩ་སྐྱོན་ཐམས་ཅད་སེལ། །ཞེས་པ་རྣམས་དང་།གཞན་ཡང་ཕྱི་རྒྱུད་ལས། མི་རུས་བཙའ་མའི་རླངས་ལུམས་ཆུ་ཚན་གྱིས། །ཚ་རེངས་རླུང་ལྡན་འགྲམས་པའི་ཟུག་གཟེར་འཇོམས། །ཞེས་དང༌། མཁན་པ་བུལ་ཏོག་ཕབས་སྦྱར་ཆུ་ལུམས་ཀྱིས། །རྨ་རྒན་སྐྲངས་དང་ཞ་རེངས་སེལ་བར་བྱེད། །ཅེས་གསུངས་པ་ལྟར།མི་རུས་བཙའ་མ་ནི་རླངས་ལུམས་ཀྱི་རྒྱུ་གཙོ་བོ་དང་། དེའི་སྟེང་བདུད་རྩི་ལྔ་དང་མཁན་པ། བུལ་ཏོག་རུས་པ་སྣ་ཚོགས་བཅས་ཐོག་མར་སླ་ངའི་ནང་བཙོས་ཏེ་ས་དང་རུལ་ཉོག་མི་གཙང་བ་རྣམས་་་་་་དོར་ནས། དེ་རྗེས་ཉི་མར་བསྐམས་ནས་རུས་པ་རྣམས་ཞིབ་མོར་བརྡུང་ཐུབ་ན་རབ། དེ་མ་བྱུང་ཡང་ཁྲམ་ཁྲོམ་བརྡུངས་ནས་འཇོག་དགོས་པ་ལས་འབུ་ཞུགས་པ་དང་། བཙའ་ཆགས་རུལ་བ་སོགས་འགྲོ་མི་རུང་། དེ་ཡང་ནད་གཞི་རླུང་ཤས་ཆེར་སེལ་བ་ལ་ཕན་ཞིང་།འགྲེལ་བ་བཻ་སྔོན་ལས། ལྡན་འདུས་མཁྲིས་ཤས་ཆེ་བ་ལ་ཆུ་ལུམས་དང་། ལྡན་འདུས་རླུང་ཤས་ཆེ་བ་ལ་རླངས་ལུམས། །ཞེས་གསུངས་པ་ལྟར། ཆུ་ལུམས་དང་རླངས་ལུམས་གཉིས་ཀྱི་སྦྱོར་ཚད་དང་ལག་ལེན་བཅས་མི་འདྲ་བའི་དབང་གིས་མཐར་ཐུག་ནད་སྟོབའཇོམས་པ་ལའང་རང་རང་གི་ནུས་མཐུ་ཁྱད་པར་ཅན་འབྱུང་གིན་ཡོད་པ་ལྟར་རོ། །
ལན། བདུད་རྩི་ལོ་མ་ཞེས་བྱེད་ལས་ལ་བལྟས་ནས་བཏགས་པའི་ཁ་སྟོད་ཕྱུགས་ལྷས་འགྲམ་དུ་སྐྱེ་བའི་འཛིན་པ་མེ་་་་་ཏོག་དཀར་ཤས་ཅན་དེའི་ལོ་མ་སྐྱེས་མ་ཐག་པར་བཏུས་པའི་གབ་མིང་སྟེ། དེ་ལ་ཅིའི་ཕྱིར་བདུད་རྩི་ལོ་མ་ཟེར་ཞེ་ན། གཉན་ཚད་དང་རིམས་ཚད་ཀྱི་ནད་ལ་ནུས་པ་བདུད་རྩི་ལྟ་བུ་མངོན་སུམ་དུ་་་་་སྟེར་བའི་ཕྱིར་བཏགས་པའོ། །
ལན། འདིའི་ཐད་ལ་བདུད་རྩི་སྒྲོམ་ཆུང་ལས། རྡོ་ཡི་ཐལ་བའི་སྨན་རྣམས་ནི། །མ་ཚོས་སྦྱར་བ་དུག་སྦྱོར་ཡིན། །ཕོ་བའི་མེ་གསོད་རྩ་སྦུབས་འགག །ལྷེན་དང་ལྷགས་དྲེག་དམུ་སྐྲན་སྐྱེད། །ཅེས་གསུངས་པ་ལྟར་ཡིན།
ལན། རྡོ་སྨན་སོ་བཞི་ནི་སྨུག་པོ་སྦལ་རྒྱབ། དཀར་པོ་སྦལ་རྒྱབ། རྡོ་དཀར་པོ་ཆིག་ཐུབ། གངས་ཐིག ཁབ་ལེན། བེ་སྣབས། མཉྫིར། ཕག་མགོ བྱེ་མགོ གསེར་རྡོ། དངུལ་རྡོ། སྟང་ཟིལ། གསེར་ཟིལ། དངུལ་ཟིལ། གྲུ་བཞི། ཅོག་ལ་མ། རྡོ་ཀླད། ལི་ཁྲི། རྡོ་ཆུ། རྡོ་མཁྲིས། གཤའ་རྡོ། ལྡོང་རོས། བ་བླ། རྡོ་སོལ། བ་ནུ།རྡོ་རྒྱུས། མཐིང་རྒྱུས། ཏི་ཚ་སེར་པོ། མཚལ། ལིག་བུ་མིག བཙག་ཡུག ཅོང་ཞི། རྡོ་ཐལ། ཧ་ཤིག་གོ །
ལན། ནང་གི་རྩ་བརྒྱད་ནི་རྩ་བ་སྙིང་དང་སྡོང་པོ་ལུས། ཤུན་པ་ལྤགས་པ། ཡུ་བ་རྐང་ལག མེ་ཏོག་སེན་མོ། ལོ་མ་སྐྲ་དང་བ་སྤུ།འབྲས་བུ་དབང་པོ་ལྔ། ཐང་ཆུ་རྐང་དམར་ཚིལ་བུ་བཅས་བརྒྱད་དོ། །
ལན། རླུང་དང་མཁྲིས་པ་བན་ཀན་ལྡན་འདུས་བཅས། །བཞི་བརྒྱ་རྩ་བཞིའི་ནད་རིགས་འགོང་འདྲེ་དེ། །ཟག་བཅས་ལུས་དང་སོ་སོར་རབ་གྱེས་ཏེ། །འགྲོ་བའི་ལུས་ཁམས་དྭངས་གཙང་སོར་གནས་པའི། །སངས་རྒྱས་སྨན་ལྷའི་ཞབས་ལ་སྒོ་གསུམ་འདུད། །འདོད་ཡོན་རོ་ཡི་འཆོར་སྒེག་མཛེས་མ་དེས། །བདག་རྐྱེན་ལྕེ་ཤེས་རྒྱུན་དུ་བསླད་པའི་མཐུས། །བཞི་བརྒྱ་རྩ་བཞིའི་ནད་འབུའི་དཔུང་གི་ཚོགས། །དེ་མུར་བཤམས་ནས་དོན་ལྔ་སྣོད་དྲུག་གྲོང༌། །མཐའ་དཀྲུགས་ཕུ་དཀྲུགས་བྱེད་དེ་སུ་ཡིས་ལན། །མི་ནད་ཁ་དང་རྟ་ནད་རྒྱུགས་ནས་ཞེས། །ནད་ཀྱི་འབྱུང་རྐྱེན་ཁ་ནས་ཡིན་ལྟར་ཡང་། །དེ་ཡི་དབང་འཛིན་སེམས་ཀྱི་ས་སྐྱོང་ཉིད། །རྒྱལ་པོ་ངན་རེངས་བཅོས་ཐབས་མི་བྱེད་པར། །ཁ་ཙམ་སྲུང་བ་མདོ་མེད་ལས་སུ་གོ། །སེམས་ཀྱི་བདག་རྐྱེན་ཉེར་ལེན་སྐྱེད་བྱེད་ཐོག །ཕྱི་རོལ་དམིགས་རྐྱེན་ལྷན་ཅིག་རབ་མནན་ན། །དོན་ལྔ་སྣོད་དྲུག་མཁར་རྫོང་སྲ་མཁྲེགས་ཀྱང༌། །ནམ་ཞིག་དགྲ་བོས་འབིགས་ངེས་བློས་བསམས་ཏེ། །རྣམ་པ་ཀུན་ཏུ་སེམས་ལ་བྱ་ར་བྱོས། ཞེས་སོ། །
ལན། ནད་ཀྱི་ཡན་ལག་བརྒྱད་ནི་ལུས་ནད་དང་བྱིས་ནད།མོ་ནད། གདོན་ནད། མཚོན་ནད། དུག་ནད། རྒས་ནད། རོ་ཚའི་ནད་བཅས་སོ། །
ལན། ནད་ཀྱི་རང་བཞིན་གསུམ་ནི་རླུང་དང་བད་ཀན་གྲང་བ་ཆུའི་རང་བཞིན། ཁྲག་དང་མཁྲིས་པ་ཚ་བ་མེའི་རང་བཞིན།སྲིན་དང་ཆུ་སེར་ཚ་གྲང་ཐུན་མོང་གི་རང་བཞིན་བཅས་སོ། །
ལན། བསྟན་བཅོས་བརྒྱད་པར། ནད་དང་སྡིག་པ་རིམས་གནོད་བྱེད། །འགྱུར་བྱེད་སྡུག་བསྔལ་མ་ཞུའི་སྐྱོན། །ཟད་བྱེད་འཚོ་དཀའ་འཁུན་གནོད་རྐྱེན། །མིང་གི་རྣམ་གྲངས་སྒྲ་བཤད་དོ། །ཞེས་སོ། །
ལན། བད་ཀན་མྱོང་བྱེད་ལྕེ་རང་ལ་གནས་ཤིང་། རླུང་ཁྱབ་བྱེད་དང་མཁྲིས་པ་སྒྲུབ་བྱེད་གཉིས་སྙིང་ལ་གནས་ནའང་སྙིང་གི་མེ་་་་ཏོག་ལྕེ་ཡིན་པས་ཉེས་པ་གསུམ་པོ་ལྕེ་ལ་འདུས་པའི་དོན་གྱིས་རེད།
ལན། ཐ་མལ་ནད་མེད་གནས་པའི་ཆུ་བསྟན་པ། །ཁ་དོག་འབྲི་མར་བཞུས་འདྲ་སྦྲེ་དྲི་མནམ། །རླངས་པ་ཆེ་ཆུང་ཡུན་རན་མེ་ཏོག་སྙོམས། །ཀུ་ཡ་སྙོམས་ཁྱབ་སྤྲིས་མ་ཀོ་ཆུ་ཙམ། །རླངས་ཡལ་དུས་ན་མཐའ་ནས་སྒོར་མོར་ལྡོག །ལོག་རྗེས་དཀར་སེལ་དྭངས་པ་ནད་མེད་ཡིན། །ཞེས་གསུངས་པས་སོ། །
ལན། 1.སྨན་རྒྱུད་ཙ་ར་ཀ་ལས། བརྒྱ་དང་གཅིག་ནི་ཀུན་བརྟགས་གདོན་གྱི་ནད། །བརྒྱ་དང་གཅིག་ནི་འཕྲལ་བྱུང་རྐྱེན་གྱི་ནད། །བརྒྱ་དང་གཅིག་ནི་འབྱུང་འདུས་གཞིའི་ནད། །བརྒྱ་དང་གཅིག་ནི་སྔོན་བྱུང་རང་བཞིན་སྔོན་གྱི་ནད་ཅེས་པའོ། ། 2.རླུང་གི་ནད་རིགས་བརྒྱ་དང་གཅིག མཁྲིས་པའི་ནད་རིགས་བརྒྱ་དང་གཅིག བད་ཀན་ནད་རིགས་བརྒྱ་དང་གཅིག ལྡན་འདུས་ནད་རིགས་བརྒྱ་དང་གཅིག་གོ། 3. 《མ་ཎི་བཀའ་འབུམ》ལས། ནད་ཀྱི་ཉེ་བའི་རྒྱུ་འབྱུང་བ་བཞི་སྟེ་འབྱུང་བ་བཞི་ལས་ནད་རིགས་བཞི་་་་བརྒྱ་རྩ་བཞི་སྐྱེ་སྟེ། ཞེ་སྡང་ལས་མེ། མེ་ལས་མཁྲིས་པ། མཁྲིས་པ་ལས་འབྱུང་བ་བརྒྱ་རྩ་གཅིག གཏི་མུག་ལས་ས། ས་ལས་བད་ཀན།བད་ཀན་ལས་གྱུར་པ་བརྒྱ་རྩ་གཅིག ཕྲག་དོག་ལས་རླུང་། རླུང་ལས་གྱུར་པ་བརྒྱ་རྩ་གཅིག འདོད་ཆགས་ལས་ཆུ། ཆུ་ལས་འདུས་པ། འདུས་པ་ལས་གྱུར་པ་བརྒྱ་རྩ་གཅིག ནད་བཞི་བརྒྱ་རྩ་བཞི་བོ་དེས་འབྱུང་བ་ཆ་མ་སྙོམས་པས་ལུས་ན་བར་བྱེད་དོ། །
ལན། སྙིང་པོ་བསྡུས་པར། ཤ་རྒྱུས་རུས་པ་རྩ་ཆེན་དང་།།རྩ་དང་ཚིགས་ནི་འདུས་ས་རུ། །གནད་ཅེས་བྱ་སྟེ་དེས་ན་དེར། །སྲོག་ནི་ལྷག་པར་གནས་པ་ཡིན། །ཞེས་གསུངས་པ་ལྟར་ཆུ་རྒྱུས་དང་རྩ་ཚིགས་རྣམས་གཅིག་ཏུ་འདུས་པའི་གནས་ལ་གནད་ཅེས་བྱ།
ལན། ཇི་སྐད་དུ། རྣ་བ་མཁལ་མའི་རྩ་དང་འབྲེལ། །པགས་མིན་ཆུ་མིན་ཁྱད་པར་བྱས། །རྣ་ལྷན་རུས་པས་ཁྱད་བྱས་ཏེ།།ཆུ་བ་རྒྱུས་པ་ཀླད་པར་འབྲེལ། །ཞེས་གསུངས་པ་ལྟར། །རྣ་བ་ནི་ཕྱི་བར་ནང་རྣ་གསུམ་ལས་གྲུབ་ཅིང་། ཕྱི་རྣ་ནི་རྣ་གཤོག་དང་། རྣ་བའི་བུ་ག་རྔ་པགས་གསུམ། རྣ་བུག་གི་ཕུགས་སུ་མཉེན་ཞིང་སྲ་བའི་སྐྱི་པགས་སྲབ་མོ་ཞིག་ཡོད་པ་དེར་རྔ་སྐྱི་ཟེར། རྔ་སྐྱིའི་རྒྱབ་ཀྱི་སྟོང་ཆ་ལ་རྔ་ཤག་ཟེར། རྔ་ཤག་ཏུ་རུས་པ་ཆུང་ཆུང་གསུམ་ཕན་ཚུན་འབྲེལ་ཡོད་པ་སོགས་ལ་བར་རྣ་ཟེར། རྔ་སྐྱི་ལ་སྒྲ་རླབས་ཀྱིས་འགུལ་ཤུགས་ཐེབས་ཏེ་སྒྲ་ལེན་རུས་པ་བརྒྱུད་གཡོ་འགུལ་ཐེབས་པ་རེད། ནང་རྣའི་ཆ་ཤས་རྣམས་ནི་སྒྲ་ལེན་དང་ཚོར་ཤེས་ཀྱི་ནུས་པ་ཐོན་པར་མ་ཟད། ད་དུང་ལུས་ཁམས་དོ་སྙོམས་པོ་བྱེད་པའི་ནུས་པའང་ཐོན་གྱིན་ཡོད།
ལན། རགས་པའི་སྒོ་ནས་དབྱེ་ན་གཉིས་དང་ཞིབ་ཏུ་བཅུ་ཡོད་དེ། རྩ་བར། དབྱེ་བ་རྣ་བའི་ནད་དང་འོན་པ་གཉིས། །ནད་ནི་རླུང་མཁྲིས་བད་ཀན་ཁྲག་དང་བཞི། །འདུས་གྱུར་རྣག་འཛག་འབྲུམ་ཐོར་འབྱུང་བ་དྲུག །འོན་པ་སྒྲ་བཅས་འོན་དང་རྣ་སྤབས་འགག །སྐམ་འོན་མ་རླུང་བུ་ལ་ཤོར་བ་བཞི། །ཞེས་གསུངས་པ་ལྟར་རོ། །དྲི་བ རྣག་སྐྲན་རེག་ན་བརྩེ་ལ་མནན་མི་བཟོད། །རྩ་ཆུ་ཕྱི་ཡུལ་ཅུང་ཟད་ཚ་བ་སྐྱེ། །ཞེས་པའི་དོན་ཅི་ཡིན། དྲི་ལྡན་རྫས་ཕྲན་སྣ་ཁུང་དུ་སླེབས་རྗེས་སྣོམ་བྱེད་དབང་རྩའི་སྣེ་མོར་ཕོག་ཐུགབཏང་བས་སྣོམ་བྱེད་དབང་རྩས་སྐད་ཅིག་ཉིད་དུ་ཀླད་གཞུང་ནང་གི་སྣོམ་བྱེད་དབང་རྩའི་ལྟེ་བ་ལ་བརྡ་སྐྱེལ་གྱིན་ཡོད།
ལན། དཔུང་པ་བུད་ན་འདི་ལྟར་བྱ། །མཁྲིག་མ་ལ་ནི་ཐག་པ་བཏགས། །སྨན་པས་ནད་པའི་མཆན་འོག་ཏུ། །དྲུ་བུ་བཅུག་ལ་ཡར་ལ་འཐེན། །གཞན་གྱིས་ཐག་པའི་སྣེ་མོ་ནས། །མར་ལ་ཐད་ཀར་འཐེན་ནས་ནི། །ཐག་པའི་དཀྱིལ་དུ་དབྱུག་པ་རྡེག །དེ་ཡིས་ཆུག་པར་ཐེ་ཚོམ་མེད། །དེ་ནས་མགུལ་དུ་བཏགས་ལ་བཞག །ཅེས་པའོ། །
ལན། དེ་ཡང་གསོ་དཔྱད་གཞན་རྡུགས་པ་དང༌། ནད་རླངས་འཁྱིམས་པ། སྐྲན་བཤིག་པ། རྣག་ཁྲག་དམུ་ཆུ་སོགས་ཐད་ཀར་འབྱིན་འཇོམས་བྱེད་པ་ལ་གཏར་བསྲེག་དུགས་ལུམས་འབྱུག་་་པ་ལྔ་ལས་ཐུར་མ་མཆོག་ཏུ་གྱུར་པས་དེ་དག་གི་ལོག་གནོན་དུ་ཐུར་མ་བཞག་པ་ཡིན་ནོ། །
ལན། ལུས་ལ་ལྷན་སྐྱེས་སུ་ཡོད་པའི་སྲིན་བུ་དང་ཆུ་སེར་རང་རང་གི་ལྡང་ཚད་ལས་བརྒལ་བར་འཕེལ་པ་ལ་ཕྱི་རྐྱེན་གདོན་་་དང་། ནད་ཀྱི་འདུ་བ་འཁྲུགས་ནས་ལྤགས་པའི་ནད་སྐྱེད་པར་བྱེད་པ་ཡིན་ནོ།
ལན། ཤ་བཀྲ་མདོག་འགྱུར་ཀོ་ལེ་ཅན། །བས་ལྡག་བ་སྤུ་ཁོལ་བུར་བྱི། །ཁྱེ་མ་མཐུག་ཟ་བྱེར་ཞིང་འཐུལ། །སྲིན་ཐོར་གདོང་པ་ཤ་སྐྲངས་རྣག །ཤུ་བ་ཟ་འཕྲུག་ཆུ་སེར་འཛག །ངོ་ཤིག་མཛེར་ཆུང་གདོང་པ་ཁྱབ། །ཁེབས་ནི་འབྲུམ་ཕྲན་མང་པོས་ཁྱབ། །གླང་ཤུ་མདོག་སེར་པགས་པ་ཚོས། །སྲ་ཞིང་ཟ་ལ་གླང་གཉའ་འདྲ། །ཟ་རྐོང་འཁྲུག་ན་སྐྱི་འཐུལ་གཡའ། །གཡན་པ་འཁྲུག་ན་སླར་ཟ་བྱེད།ལུག་མཛེར་དཀར་ལ་འཇམ་པ་དང༌། །ར་མཛེར་ནག་ལ་ཆེ་བ་ཡིན།།ཞེས་སོ། །
ལན། སྤུ་སྐྲན་ནི་ཕོ་ལོང་སོགས་གནས་གང་དུ་བྱུང་བ་དེར་གནས་རྟགས་སྟོན་པ་སྟེ་སྨན་དཔྱད་ཟླ་བའི་རྒྱལ་པོ་ལས། སྤུ་ཡི་འདྲིལ་སྐྲན་ཤིན་ཏུ་མཁྲང༌། །ཞེས་དང༌། སྤུ་ཡི་འདྲིལ་སྐྲན་འཕྱོ་བ་སྟེ། །ཤན་ཤན་རྨེན་བུ་འདྲ་བའོ། །ཞེས་པ་ལྟར་རོ། །དྲི་བ སྤྱི་ལོའི་རྩིས་ཀྱི་ཟླ་བ་ཆེ་ཆུང་གི་མན་ངག་ཇི་ལྟར་ཡིན།
ལན། ནུ་མ་བྲང་དཀྱིལ་ཐིག་ཚད་ལྷེན་སྣ་ནས། །ཕོ་བའི་ཟུར་འཐེན་དེ་ནས་ལྟེ་བར་གདབ། །དཔངས་སུ་སོར་བརྒྱད་ཞེང་སོར་བཅུ་གཉིས་པ། །།ཟས་སྣོད་ཕོ་བའི་ཡུལ་དུ་ཤེས་པར་བྱ། །མཛུབ་གུང་རྣ་ཤལ་བཟུང་བའི་གྲུ་མོ་གཡས། །ཚོན་རེ་རྒྱབ་མདུན་གར་སླེབས་མཆིན་པའི་ཡུལ། །རྩིབ་ཐུང་གཡོན་ནས་ཕོ་ཟུར་འཛུབ་བཅལ་བའི། །དཔངས་སུ་སོར་ལྔ་མཆེར་བའི་ཡུལ་དུ་འདོད། །ཕོ་གསང་དབུས་ནས་གཡས་སུ་སོར་བདུན་ན། །དཀྱུས་སུ་སོར་དྲུག་ཞེར་གསུམ་མཁྲིས་པའི་ཡུལ། །ལྟེ་བའི་གོང་འོག་ཚོན་རེ་དཀྱུས་ཚོན་བརྒྱད། །ལོང་གི་ཡུལ་ཡིན་ཁྲག་ལོང་གཡས་ན་གནས། །སྲིན་ལོང་གཡོན་ལ་རྩམ་ལོང་དབུས་ན་གནས། །ལྟེ་འོག་ལོང་དང་ཞེང་མཉམ་དཔངས་ཚུན་དོ། །གོང་མ་རྒྱུ་སྟོད་འོག་པ་རྒྱུ་སྨད་ཡུལ། །།དེ་ཡི་ཟུར་ནས་མཚན་མའི་སྟེང་དུ་གདབ། །གྲུ་གསུམ་ལྒང་བ་མདུན་ལ་གཉེ་མ་རྒྱབ། །ཅེས་པའོ། །
ལན། དབྱེ་བ་ཕོ་བར་འགྲམ་བབས་དང༌། འཁྲུགས་བབས་དང་། དུག་འཐབ་དང༌། གཉན་གླང་དང་། ཕོ་བའི་སུརྻ་དང་།མཁྲིས་པ་ཁ་ལུད་དང༌། མཆིན་ཁྲག་ལུད་པ་བཅས་བདུན་ནི་ཕོ་ནད་ཚ་བའི་རིགས་དང་ཕོ་རླུང་དང༌། མ་ཞུ་བ། ལྕགས་དྲེག་དང་། ལྷེན་དང༌། མེ་ཉམས་དང༌། རྡོ་སྐྲན་དང༌། དམུ་རྫིང་དང༌། སྲིན་དང་།འབྲས་དང་བཅས་པའི་དགུ་ནི་ཕོ་ནད་གྲང་བའི་རིགས་བཅས་ཀུན་་་་བསྡོམས་ཕོ་ནད་བཅུ་དྲུག་རགས་པའི་དབང་དུ་བཤད་པའོ། །
ལན། ཕོ་བ་རྒུད་པའི་ནད་ཀྱི་བཅོས་ཐབས་ལ་ཨ་རུ་ར།སྐྱུ་རུ་ར། གོ་སྙོད ཟི་ར་ནག་པོ། ལ་ལ་ཕུད། ཤིང་ཚ། ཕོ་བ་རིས།ཐལ་ཚྭ། ར་ཚྭ། རྒྱ་ཚྭ། ལྕེ་མྱང་ཚྭ། པི་པི་ལིང་། བུ་རམ་རྣམས་ཀྱི་ཅུར་ནི་སྦྱར་བར་བྱའོ། །དེ་བཞིན་གསོ་རིག་ཀུན་བཏུས་ལས། སེ་འབྲུ་ལྔ་པ་དང་། སེ་འབྲུ་དྭངས་གནས། སེ་འབྲུ་བརྒྱད་པ། རྒོད་མ་ཁ་སོགས་ཀྱིས་ཕོ་མེ་གསོ་བ་དང་། ཡང་ན་ཟླ་ཤེལ་ཆེན་མོ་དང་།བཙོ་བཀྲུ་ཟླ་ཤེལ། བདེ་བའི་མྱུ་གུ་སོགས་བསྟེན་ནོ། །ཞེས་སོ། །
ལན། ལར་ན་ཕོ་བ་ནི་རོ་དྲུག་ཟས་སྐོམ་རྣམས་ཐོག་མའི་འཇུ་བར་བྱེད་པའི་གཞི་ཡིན་པས་ན་ཟས་སྤྱོད་དྲོད་རིགས་བསྟེན་ལ་་་སྨན་དུ་སེ་འབྲུ་གཙོ་བྱས་པའི་སྦྱོར་བ་དང་། དྭ་ལི་གཙོ་བྱས་པའི་སྦྱོར་བ་ཕྱི་རྒྱུད་ལྟར་སྐབས་དང་སྦྱོར་བ་ཤེས་དགོས། དེས་ཕོ་བའི་མེ་དྲོད་གསོ་བ་མྱུར་ཞིང་། ནད་གཞན་གསོ་སླའི་གྲོགས་སུ་ཡང་གྱུར་པ་སྟེ་པོད་ཆུང་གསལ་བའི་སྒྲོན་མེ་ལས། ནད་གཞི་ཚ་གྲང་གང་ཡིན་ཀྱང༌། །ཁོང་དུ་བཏང་བའི་སྨན་རྣམས་ནི། །ནུས་པ་ཕོ་བས་ལེན་དགོས་ཤིང༌། །ཕོ་བས་ནུས་པ་མི་ལེན་པ། །དོན་སྣོད་ཕྱི་ནང་ནད་མི་སེལ། །དེ་བཞིན་མངོན་སུམ་གྲུབ་པའི་ཕྱིར། ཞེས་སོ། །
ལན། ཕོ་བའི་ནད་ལ་སེ་འབྲུ་དང༌། ཤིང་ཚ། སུག་སྨེལ།པི་པི་ལིང་བཅས་པའི་སེ་འབྲུ་བཞི་པ་སྦྱར་ལ་གཏོང་བར་བྱའོ། །ཞེས་པའི་དོན་ནོ། །ཡང་དགོས་འདོད་ཀུན་འབྱུང་ལས། ཕོ་བའི་ནད་ལ་དྭངས་མ་གནས་འཇོག་བསྟེན། ཞེས་དང༌། ཕན་བདེའི་བང་མཛོད་ལས། དེ་ལ་སེ་འབྲུ་བཞི་སྟེང་གུར་གུམ་སྦྱར་ཏེ་བཏང་། བུལ་ཏོག་ལྕུམ་རྩ་ཨ་རུ་དུང་ཐལ་སྟར་བུ་སྦྲུལ་ཤ་ཅོང་ཞི་སྒ་དམར་མ་ནུ་བཅས་་་ཞི་བྱེད་དགུ་པ་འདི། འདྲིལ་བ་བཤིག་ལ་བསྔགས། ཞེས་དང་། བྱིས་ནད་བཅོས་པའི་ཉམས་ཡིག་ལས། བཅོས་ཐབས་སེ་འབྲུ་བཞི་པ་དང༌། །གླུམ་ཉེ་ལ་ལ་ཕུད་བཏབ་བཏང༌། །ཞེས་ཆང་གི་སྦང་གླུམ་བཟང་པོ་ལ་ལ་ལ་ཕུད་ཀྱི་ཕྱེ་མ་བཏབ་སྟེ་འདྲེས་པར་དཀྲུགས་ནས་་གཏང་བར་བྱའོ། །།ཡང་ནད་ཐོག་རིག་པའི་བྱིས་ནད་སྡེ་ཚན་ལས།སེ་འབྲུ་བཞི་པ་དང་། གསེར་མདོག་ལྔ་པ། ཞི་དྲུག དཀར་པོ་དྲུག་སྦྱོར། ཞི་གསེར་སོགས་གང་རུང་གཏོང་ཞེས་དང༌། གསོ་རིག་ཀུན་འདུས་ལས། ན་གཟེར་བྱེད་པར་མངོན་ན་རུ་རྟ་དྲུག་པ་གཏོང་རྒྱུ།ཞེས་དང༌། བཀའ་རྒྱ་མ་ལས། སེ་འབྲུའི་ཁུ་བར་གོ་སྙོད་དང༌། སྦྲང་རྩི་བཏབ་བཏང་དང་ག་འབྱེད། །ཅེས་པའོ། །
ལན། ཕོ་བ་ཞེས་པ་མིད་པ་དང་འབྲེལ་ཞིང་རྟེན་སྣའི་འོག་ནས་ལྟེ་བའི་མཚམས་གཞོགས་གཡོན་ངོས་སུ་འཁྱོགསཏེ་་་་་་་གནས་ཡོད་ཅིང་། ཕོ་བའི་གཡས་ངོས་སུ་མཆིན་མཁྲིས། གཡོན་ངོས་སུ་མཚེར་བ། འོག་ཏུ་གཤེར་མ། ཕོ་བའི་མཇུག་ཏུ་ཟངས་ཚགས་ལུ་གུ་མགོ་དང་རྒྱུ་མ་ཆུང་བ་དང་འབྲེལ་ཞེས་དང༌། དེའི་དཔངས་སུ་རྟེན་སྣ་ནས་ལྟེ་བའི་བར་རང་སོར་བརྒྱད། གཡས་གཡོན་ཕྲེད་ཞེང་དུ་རང་སོར་བཅུ་གཉིས་ཡོད་པ་དེ་སྣོད་ཀྱི་ཕོ་བའི་་ཡུལ་ཡིན་ནོ། །ཕོ་བ་གཡོས་བཅུ་བྱེད་པའི་ཁོག་མ་འདྲ། ཞེས་པ་ལྟར་ཕོ་བ་ནི་ཟས་སྐོམ་གཡོས་བཅུ་བྱེད་པའི་ཁོག་མ་དང་འདྲ་ལ་་་་་་དེའང་སྟོད་ཆེ་ཞིང་སྨད་ཕྲ་བ་སུལ་ཀྲོང་མོ་བཞི་ཡོད་པས་ཕྱིའི་་དབྱིབས་ལ་ཕུག་སུལ་བཞི་པ་དང་འདྲའོ། །
ལན། དེའང་ཕོ་བའི་གནས་སུ་མེ་དྲོད་གསུམ་བྱ་བ་ཡོད་ཅིང་། དེ་དག་ནི་བད་ཀན་མྱག་བྱེད་དང་མཁྲིས་པ་འཇུ་བྱེད། རླུང་མེ་མཉམ་བཅས་གསུམ་མོ། །དེ་གསུམ་པོས་ཟས་སྐོམ་མིད་པ་རྣམས་བད་ཀན་མྱག་བྱེད་ཅེས་བྱ་དེ་ཕོ་བའི་སྟོད་མ་ཞུ་བའི་ཡུལ་དུ་གནས་་་་ཤིང་བྱེད་ལས་ཟས་སྐོམ་དག་མྱག་ཅིང་འདུར་པོར་འདྲུལ་བར་བྱེད་་་་་པ་དང་། མཁྲིས་པ་འཇུ་བྱེད་ཅེས་བྱ་བ་དེ་ཟས་ཞུ་བ་དང་མ་ཞུ་བའི་བར་དུ་གནས་ཤིང་། བྱེད་ལས་ཟས་སྐོམ་རྣམས་རབ་ཏུ་འཇུ་བ་དང་།དྭངས་སྙིགས་ཀྱང་ཅུང་ཟད་འབྱེད་པ་ཡིན་ཞིང་ཁྱད་པར་ལུས་དྲོད་་་་ཀྱི་ཆ་ཤས་དག་ཀྱང་འདིས་བསྐྱེད་པ་ཡིན་ནོ། །རླུང་མེ་མཉམ་ཞེས་བྱ་བ་དེ་གཙོ་བོ་ཆེ་བོ་ཕོ་བ་ལ་གནས་ཤིང་བྱེ་བྲག་ཏུ་རྒྱུ་མ་ལ་སོགས་པའི་ནང་ཁྲོལ་ཀུན་ཏུ་རྒྱུ་ཞིང་། བྱེད་ལས། ཁ་ཟས་འཇུ་བ་དང་ཁྱད་པར་དྭངས་སྙིགས་འབྱེད་ཅིང་དྭངས་མ་རྣམས་རང་གནས་མཆིན་པསོགས་སུ་འདྲེན་ལ་དྭངས་གནས་མཆིན་པའི་ཡུལ་དུ་ཡོད་པའི་མེ་་་་་་དྲོད་གསུམ་གྱིས་སླར་ཡང་མྱག་ཞུ་དྭངས་སྙིགས་ཕྱེ་བ་ལས་དྭངས་མ་་་རྣམས་ཁྲག་ཏུ་བསྒྱུར་ཅིང་ཁྲག་གིས་སྲོག་འཚོ་ལ་ལུས་ཁམས་ཀྱི་་་་བརླན་པའི་ཆ་ཤས་དག་ཀྱང་འདིས་བསྐྱེད་དོ། །
ལན། དེ་ལ་དང་པོ་ནད་ཅེས་པ་ནི། ཁོག་དབུགས་ཁྱུང་ཆེན་ལྡིང་བ་ལས། ཉེས་པ་མ་སྙོམས་པ་སྟེ། ལུས་སེམས་ལ་གདུང་ཞིང་ཚེ་ལ་བར་དུ་གཅོད་པར་བྱེད་ཕྱིར་ནད་ཅེས་བྱའོ། །ཞེས་དང་།རྒྱུད་བཞིའི་དཀའ་འགྲེལ་ལས། རྣམ་པར་མ་གྱུར་པའི་སྐབས་ཀྱི་ནད་ནི་ལུས་གསོ་སྐྱེད་བྱེད་པའི་རླུང་མཁྲིས་བད་ཀན་གསུམ་ཡིན་ཞིང་།དེར་ནད་ཅེས་བཏགས་པ་ནི་འབྱུང་འགྱུར་དེ་གསུམ་པོ་འཕེལ་ཟད་འཁྲུགས་པར་གྱུར་ན་ལུས་སྲོག་ལ་གནོད་ཅིང་གཟིར་བའི་ནད་འབྱུང་བའི་ཕྱིར་ཏེ། དཔེར་ན། ཏིལ་མར་རང་ཉིད་མེ་མ་ཡིན་ཀྱང་ཤིང་འཚིག་པའི་རྒྱུ་བྱེད་པ་ལྟ་བུའོ། །ཞེས་གསུངས་པ་ལྟར་ལ། འཕེལ་འགྲིབ་ཅེས་པ་ནི་ནད་ཅེས་རང་ཅག་མིའོ་ཅོག་གི་ལུས་ལ་རང་ཆས་སུ་གནས་པའི་ཉེས་པ་གསུམ་སྟེ་རླུང་མཁྲིས་བད་ཀན་གསུམ་པོ་དེ་འཕེལ་བའམ་ཟད་པ་གང་རུང་གི་རྣམ་པར་འགྱུར་བའམ་ཐ་མར་་་་་་འཁྲུགས་པར་བྱེད་པའི་རྒྱུ་དང་རྐྱེན། ཇི་ལྟར་ལུས་ལ་ཞུགས་ཚུལ།ནད་ཀྱི་མཚན་ཉིད་དང་དབྱེ་བའི་རྣམ་གྲངས་བཅས་རྣམ་པར་བཞག་པ་ཞིབ་པར་སྟོན་པས་ན་དེ་སྐད་ཅེས་བརྗོད་དོ། །
ལན། སྐྱེམ་པའི་རྩ་རྒྱུད་ཀྱི་འགྲེལ་བ་སྨྲ་བ་མཆོག་ཐོབ་ལས། བད་ཀན་གྱི་ལྕེ་ནི་ཁ་དོག་སྐྱ་ལ་གླེག་པ་ནི་མི་གསལ་བའམ་ནུས་པ་ཆུང་བ་སྟེ་དཀར་པོའི་ནུས་པ་ཆུང་བས་སྐྱ་གླེག་ཅེས་བྱའོ། །མདངས་མེད་པ་ནི་གླེག་པར་དོན་མཚུངས་ལ་བད་ཀན་གྱིས་མཁྲིས་པ་མདོག་གསལ་བཅོམ་པའོ། །ཞེས་ལེགས་པར་གསུངས་པ་ལས་རྟོགས་པར་བྱའོ། །
ལན། གཙོ་བོ་བེ་སྣབས་འབྱར་བག་ཅན་དེ་འཕེལ་ནས་ཕོ་བའི་མེ་དྲོད་ཀྱིས་འཇུ་དཀའ་བ་དང་། བད་ཀན་གྱི་མཚན་ཉིད་བསིལ་བའི་ཆ་འཕེལ་ནས་གྲང་བའི་སྟོབས་ཆེར་རྒྱས་ཏེ་ཕོ་བའི་མེ་་་དྲོད་བསད་པས་ཡིན།
ལན། བད་ཀན་གྱི་སྤྱི་རྟགས་བཅུ་ཟེར་བ་ནི་ལྕེ་ལ་སྣུམ་པའི་ཟས་སྤྱོད། དང་ག་མི་བདེ་བ། ཁ་ཟས་འཇུ་དཀའ་བ། སྐྱུག་པ།ཁ་མངར་བྲོ་བ། ཕོ་བ་སྦོས་པ། ལུས་སེམས་ལྕི་བ། ཕྱི་ནང་གཉིས་ཀ་གྲང་བ། ཟོས་རྗེས་མི་བདེ་བ། ཟས་སྤྱོད་དྲོད་ན་འཕྱིང་བའོ། །
ལན། བད་ཀན་གྱི་སློང་རྐྱེན་ནི། སློང་རྐྱེན་ཁ་མངར་ལྕི་བསིལ་སྣུམ་བསྟེན་དྲགས། །འགྲངས་རྗེས་དལ་བར་འདུག་དང་ཉིན་གཉིད་ལོག །རླན་སྟེང་ཉལ་དང་ཆུར་ཞུགས་གོས་སྲབ་འཁྱགས། །གྲོ་སྲན་གསར་ཐོག་སེར་ཅན་སུངས་པ་དང་། །ར་སྐོམ་ཤ་རིལ་ཚིལ་བུ་འབྲུ་མར་དང༌། །རྩི་མར་རུལ་པ་ལོ་ཤུར་ལ་ཕུག་རད། །རི་སྒོག་ལསོགས་རྗེན་ཟས་མཐའ་དག་དང་། །མ་འཚོས་འཚིག་དང་ཁེངས་པོའི་ཟས་རྣམས་དང་། །བ་རའི་འོ་མ་ཞོ་དར་ཆུ་གྲང་ཇ། །བཟའ་བཏུང་ཆེས་ཏེ་ཚད་ལས་འདས་པའམ། །སྔ་མ་མ་ཞུ་ཕྱི་མ་ཟོས་པ་ཡི།།རྐྱེན་དེ་རྣམས་ཀྱིས་བད་ཀན་གྲང་ནད་སློང༌། །ཞེས་སོ། །
ལན། བད་ཀན་གྱི་ཆུ་ནི་བད་ཀན་གྱི་རང་མདོག་དང་མཐུན་པར་ཁ་དོག་དཀར་ཤས་ཆེ་ལ། བད་ཀན་ས་ཆུའི་རང་བཞིན་ཡིན་པ་ལ་དྲོད་མེད་པས་དྲི་དང་རླངས་པ་ཆུང་བ་ཡིན་ནོ། །
ལན། རྣམ་གྱུར་བད་ཀན་གྱི་རྩ་ནི། སྐྱེམ་པའི་ཕྱི་མ་རྒྱུད་ཀྱི་རྣམ་བཤད་ལག་ལེན་གསལ་བྱེད་ལས། བད་ཀན་རང་རྒྱུད་ཅནསྐྱ་བོའི་རྩ་ནི། ས་ཆུའི་མཚན་ཉིད་འཛིན་པས་ལྕི་རྟུལ་འཇམ་བརྟན་གྱི་རང་བཞིན་ཡིན་པས་གཏིང་དུ་བྱིང་ལ་རྒུད། ཅེས་དང་། སྨྲ་བ་མཆོག་ཐོབ་ལས། བད་ཀན་གྱི་རྩ་ནི། གཏིང་དུ་ནུབ་པས་མི་གསལ་བ་ལྟར་འབྱིང་བ་དང༌། སྟོབས་ཆུང་བས་ཉམས་ཅན་གུད་པ་དང་།རྒྱུན་རིང་བས་དལ་བའི་ཉམས་ཡོད་པ་སྟེ་བད་ཀན་ས་ཆུ་དངམཚུངས་པའི་མཚན་ཉིད་ཡོད་པའོ། །ཞེས་དང་། གནད་ཀྱི་ལྡེ་མིག་ལས། བད་ཀན་རང་རྒྱུད་ཅན་སྐྱ་བོའི་རྩ་བྱིང་ལ་རྒུད་པ་ནི། ས་ཆུའི་ཁམས་འཕེལ་བས་རྩ་བྱིང་བ་དང༌། ནད་འདི་གཙོ་བོ་ཕོ་བའི་མེ་དྲོད་ཉམས་པ་ལས་བྱུང་བ་ཡིན་ཞིང་དེའི་དབང་གིས་དྭངས་་་་་་་་མའི་རྒྱུན་ཡང་ཉམས་པས་རྩ་རྒྱུད་རྒུད་པའོ། །ཞེས་ལེགས་པར་གསུངས་པ་ལས་རྟོགས་པར་བྱའོ། །
ལན། བད་ཀན་ལྷེན་ནད་དང༌། ལྕགས་དྲེག་གི་ནད། མེ་དྲོད་ཉམས་པའི་ནད། མགུལ་འགག་གི་ནད། གྲུམ་བུ་དཀར་པོའི་ནད། འཇུ་སྐེམ་གྱི་ནད་བཅས་དྲུག་གོ། །
ལན། སྐར་རྩིས་ནི་ལེགས་པར་བརྟགས་ཤིང་དཔྱད་པའི་སྒོ་ནས་ཉི་ཟླ་གཟའ་སྐར་འཁོར་ཚུལ་དང༌། དུས་བཞི་དང་། དུས་ཚིགས་ཉེར་བཞི། ཉི་ཟླ་གཟའ་འཛིན་སོགས་གཏན་ལ་འབེབ་བྱེད་ཀྱི་གཞུང་ཡིན་པའི་ཆ་ནས་སྐར་རྩིས་ཞེས་བཏགས་པ་དང༌། དེ་ནི་སྐལ་ལྡན་རྗེས་སུ་འཛིན་པའི་བསྟན་བཅོས་ཤིག་ཡིན།
ལན། བོད་ཀྱི་སྐར་རྩིས་རིག་པ་དང་སངས་རྒྱས་ཆོས་ལུགས་ཀྱི་དུས་འཁོར་ནས་བཤད་པའི་སྐར་རྩིས་རིག་པའི་བཤད་་་་སྲོལ་ལ། ཉི་མས་ས་ཡི་གོ་ལ་ལ་བསྐོར་བ་བྱེད་པའི་སྐབས་སུ་རང་འགྲོས་དང་རླུང་འགྲོས་གཉིས་ཡོད་པའི་ནང་ནས་ཉི་མའི་རང་་་་་་་་འགྲོས་ཀྱིས་ས་ཡི་གོ་ལ་ལ་བསྐོར་བ་ཐེངས་གཅིག་འཁོར་བའི་དུས་་་ཡུན་ལ་ལོ་གཅིག་བརྩི་བ་དང༌། དེའི་ཆ་ཤས་བཅུ་གཉིས་ལ་ཟླ་བ་བཅུ་གཉིས་ཟེར་ཞིང་། རླུང་འགྲོས་ལ་བརྟེན་ནས་ས་ཡི་གོ་ལར་བསྐོར་བ་བྱེད་སྐབས་ས་གནས་སོ་སོའི་ནམ་མཁའི་ངོས་སུ་དེ་རིང་་་་གི་ཉི་མ་ཤར་བ་ནས་སང་ཉིན་གྱི་ཉི་མ་ཤར་ཁའི་བར་གྱི་དུས་ཡུན་་་དེ་ལ་ཉིན་ཞག་གཅིག་ཟེར།། ཉིན་ཞག་གཅིག་པོ་དེ་ལ་ཉིན་མཚན་ཆ་སྙོམས་པའི་དབང་དུ་བྱས་ན་དུས་ཚོད་ཉི་ཤུ་རྩ་བཞི་དང་སྐརརྩིས་ཀྱི་ཆུ་ཚོད་ལྟར་བྱས་ན་ཆུ་ཚོད་དྲུག་ཅུ་ཐམ་པ་ཡོད།
ལན། སྤྱི་ལོ་དུས་རབས་བཞི་པའི་ནང་འཕགས་ཡུལ་གྱི་སྨན་པ་བི་བྱི་དགའ་བྱེད་དང་། ལྷ་ཐོ་ཐོ་རི་གཉན་བཙན་གྱི་སྲས་མོ་ལྷ་ལྕམ་ཡིད་ཀྱི་རོལ་ཆ་གཉིས་ཀྱི་སྲས་སུ་སྐུ་འཁྲུངས་པའི་སྨན་པ་་་་་དུང་གི་ཐོར་ཅོག་ཅན་ཞུ་བ་དེས་ཆུང་ངུའི་དུས་ནས་རང་གི་ཡབ་་་པས་རེག་པ་རྩའི་མདོ། འཚོ་བ་ཟས་ཀྱི་མདོ། སྦྱོར་བ་སྨན་གྱི་མདོ།གཏར་བསྲེག་དཔྱད་ཀྱི་མདོ། རྨ་ཆས་བཟོ་ཡི་མདོ་བཅས་དང་། དེ་དག་གི་འགྲེལ་བཤད་ཁོག་འབུགས། ལེའུ། ལག་ལེན་སོགས་གསན་ཏེ་མཁས་པར་གྱུར། རྒྱལ་པོ་ལྷ་ཐོ་ཐོ་རི་གཉན་བཙན་དང༌། དེའི་སྲས་ཁྲི་གཉན་བཟུང་བཙན་གཉིས་ཀྱི་བླ་སྨན་མཛད། འདི་ཉིད་ནི་བོད་ཡུལ་གྱི་ཆེད་གཉེར་སྨན་པའི་ཐོག་མ་ཡིན་པ་དང་། གཡུ་ཐོག་ཡོན་ཏན་མགོན་པོ་ཡང་གདུང་རུས་འདི་ལས་མཆེད་པར་གྲགས།དུང་གི་ཐོར་ཅོག་ཅན་གྱི་སྲས་བློ་གྲོས་ཆེན་པོ། དེའི་སྲས་བློ་གྲོས་མཚུངས་མེད། དེའི་སྲས་བློ་གྲོས་རབ་གསལ། དེའི་སྲས་བློ་གྲོས་རྒྱལ་མཛོད། དེའི་སྲས་བློ་གྲོས་བཤེས་གཉེན་བཅས་བྱུང་བ་དེ་རྣམས་ཀྱིས་རིམ་བཞིན་བོད་ཀྱི་རྒྱལ་པོ་འབྲོང་གཉན་ལྡེའུ་དང་།སྟག་རི་གཉན་གཟིགས། གནམ་རི་སྲོང་བཙན། སྲོང་བཙན་སྒམ་པོ་བཅས་ཀྱི་བླ་སྨན་མཛད་དེ་སྲོལ་འདི་དར་བ་ཡིན།དྲི་བ བོད་ཀྱི་རྩིས་གཞུང་ལས་ཅི་ཞིག་ལ་སྐྱེས་པ་དར་མའི་རྩིས་ཟེར།
ལན། གཞུང་ལས། བཅུ་གཉིས་སྐྱེས་པའི་སྲོག་ཕྱྭ་ཡི། །རྩིས་ནི་རྡོ་རྗེ་རྒྱ་གྲམ་དང༌། །མེ་ཡི་འབྲུག་སྦྲུལ་སྟེང་ནས་བརྩི། །ཞེས་པ་སྟེ། བཅུ་གཉིས་སྐྱེས་པ་རྣམས་ཕྱི་འགྲོ་དང༌། ཕྱི་དོན་སོགས་མང་བས་སྲོག་ཕྱྭ་ངེས་པར་དུ་བརྟན་མི་བརྟན་གྱི་རྩིས་བྱེད་་་ན་དབུས་སུ་རྡོ་རྗེ་རྒྱ་གྲམ་གྱི་ཕྱག་རྒྱ་བྲིས་ལ་བརྩི་བྱའི་དབང་ཐང་་་གི་བུར་གྱུར་པའི་རྩི་གཞི་འབྲུག་སྦྲུལ་གཉིས་ཀྱི་སྟེང་ནས་ཡར་མར་་་བརྩི་བར་བྱའོ། །
ལན། གཞུང་ལས། བརྒྱད་པ་ཁང་ཁྱིམ་ཞིང་སའི་རྩིས། །ལྷ་ཁང་རྒྱ་ཕིབས་ཁྱུང་མགོ་དང༌། །ཆུ་ཡི་འབྲུག་སྦྲུལ་སྟེང་ནས་བརྩི།།ཞེས་པ་སྟེ། བརྒྱད་པ་ཁང་བའི་འཛུགས་སྐྲུན་དང་། ཁྱིམ་གསར་འཛིན་པ་དང་ཚོང་པ། ཞིང་ས་བཅས་ཀྱི་བཟང་ངན་འཕྲོད་སྦྱོར་སོགས་བརྩི་ན་དབུས་སུ་ལྷ་ཁང་ཞིག་ཡོད་པ་ལ་དེའི་རྒྱ་ཕིབས་ལ་་་་་ཁྱུང་གི་མགོ་ལྡན་པའི་གཟུགས་བྲིས་ལ། བརྩི་བྱའི་དབང་ཐང་གི་མར་གྱུར་པའི་རྩིས་གཞི་འབྲུག་སྦྲུལ་གཉིས་ཀྱི་སྟེང་ནས་ཡར་མར་་་་བགྲང་བར་བྱའོ། །
ལན། གཞུང་ལས། བཅུ་གསུམ་གནོད་འདྲེ་གང་གནོད་རྩིས། །བྱེད་ན་དུར་བྱ་རོག་པོ་དང༌། །ཆུ་སྟག་ཆུ་ཡོས་སྟེང་ནས་བརྩི། །ཞེས་པ་སྟེ། བཅུ་གསུམ་གང་ནས་གནོད་པའི་རྩིས་བྱེད་ན་དབུས་སུ་དུར་བྱ་རོག་པོ་ཞེས་ཕོ་རོག་གི་གཟུགས་བྲིས་ལ་བརྩི་བྱའི་་དབང་ཐང་གི་མར་གྱུར་པའི་རྩིས་གཞི་སྟག་དང་ཡོས་ཀྱི་སྟེང་ནས་་་ཡར་མར་བརྩི་བར་བྱའོ། །དྲི་བ བོད་ཀྱི་རྩིས་གཞུང་ལས་ཅི་ཞིག་ལ་དགེ་བའི་བཤེས་གཉེན་གྱི་རྩིས་ཟེར།
ལན། གཞུང་ལས། བཅུ་བཞི་རྒན་རྒོན་སྐྲ་ཡི་རྩིས། །བྱེད་ན་ཤ་བ་རྒྱ་པོ་དང་། ཤིང་གི་འབྲུག་སྦྲུལ་ཁ་ནས་བརྩི། །ཞེས་པ་སྟེ།བཅུ་བཞི་རྒན་རྒོན་སྐྲ་ཡི་རྩིས་ནི། སྔར་གྱི་མི་རྣམས་གཙང་སྦྲ་ཁྲུས་སོགས་ལ་དེ་ཙམ་གྱི་དང་དོད་མེད་པས་རྒན་རྒོན་རྣམས་ཧ་ལམ་ལོ་་གཅིག་ནང་སྐྲ་ཐེངས་གཅིག་ཙམ་ལས་འཁྲུད་ཀྱིན་མེད་པས་རྒནརྒོན་གཡང་ཅན་ཡང་ཟེར། དེའི་སྐྲ་འཁྲུད་སོགས་ཀྱི་རྩིས་བྱེད་ན་དབུས་སུ་ཤ་བ་ཞིག་བྲིས་ལ་བརྩི་བྱའི་དབང་ཐང་རང་མཐུན་གྱི་་རྩིས་གཞི་འབྲུག་སྦྲུལ་གཉིས་ཀྱི་སྟེང་ནས་ཡར་མར་བརྩི་བར་བྱའོ། །
ལན། གཞུང་ལས། བཅུ་གསུམ་སྒོ་ཁྱིམ་ཞིག་མ་ཞིག །ཆུ་ཕོ་སྤྲེལ་ནས་དུ་ལོན་བཀེན། །ཞེས་པ་སྟེ། བཅུ་གསུམ་སྐར་ཁྱིམ་བརྩི་བྱའི་དབང་ཐང་གི་མ་དང་ལོ་རྟགས་སྤྲེལ་གྱི་བརྟག་པ་ལ།སྟེང་ནས་མི་དེའི་དུ་ལོན་གྱེན་དུ་བགྲང་། དེ་ལ་འཐབ་པས་སྐར་ཁྱིམ་བཟའ་མིའི་ས་རུ་བལྟ། ཞིག་ན་ཁྱིམ་བདག་མྱ་ངན་འབབ།རིམ་གྲོར། བདུད་བཟློག་མྱ་ངན་དགུ་མདོག་དང་། གཙུག་ཏོར།གསེར་འོད་སྨན་བླའི་ཆོ་ག་བཅས་གསུང་སྒྲོག་གནང་དགོས།
ལན། གཞུང་ལས། བཅུ་གཅིག་གཏོ་ཆོག་དཀར་ནག་ཁྲའི། །རྩིས་ནི་ས་བདག་མགོ་གསུམ་དང་། །ཤིང་གི་སྟག་ཡོས་སྟེང་ནས་བརྩི། །ཞེས་པ་སྟེ། བཅུ་གཅིག་གཏོ་ཆོག་སྟེ་ཕན་བྱེད་ཀྱི་གཏོ་དང་སྨན་གྱི་ནགས་ཚ་ལ་སོགས་དཀར་ནག་ཁྲ་བོ་གང་གི་རྩིས་བྱེད་་ན་དབུས་སུ་ས་བདག་མགོ་གསུམ་གྱི་གཟུགས་བྲིས་ལ་བརྩི་བྱའིདབང་མཐུན་གྱི་རྩིས་གཞི་སྟག་ཡོས་གཉིས་ཀྱི་སྟེང་ནས་ཡར་མར་་་་་བརྩི་བར་བྱའོ། །
ལན། གཞུང་ལས། བཞི་པ་རྟ་བོང་དྲེའུ་ཡི། །རྩིས་ནི་རྟ་མཆོག་རིན་ཆེན་དང་། །ཤིང་གི་བྱ་སྤྲེལ་སྟེང་ནས་བརྩི། །ཞེས་པ་སྟེ།བཞི་པ་རྟ་བོང་དང་དྲེའུ་བཅས་ཉོ་ཚོང་སོགས་འཕྲོད་མི་འཕྲོད་ཀྱི་་་རྩིས་བྱེད་ན། དབུས་སུ་རྟ་མཆོག་གི་གཟུགས་བྲིས་ལ་སྦྱིན་བདག་སོགས་བརྩི་བྱའི་དབང་མཐུན་གྱི་རྩིས་གཞི་བྱ་སྤྲེལ་གཉིས་ཀྱི་སྟེང་་་་་ནས་ཡར་མར་བརྩི་བར་བྱའོ། །།
ལན། གཞུང་ལས། བཅུ་པ་དུར་ས་བཟང་ངན་གྱི། །རྩིས་ནི་ཐོད་པ་དགུ་བརྩེགས་དང་། །ཆུ་ཡི་བྱི་གླང་སྟེང་ནས་བརྩི། །ཞེས་པ་སྟེ། དུར་གང་དུ་བཏབ་ན་བཟང་བ་ཡོང་མིན་གྱི་རྩིས་བྱེད་ན་དབུས་སུ་ཐོད་པ་དགུ་བརྩེགས་ཀྱི་གཟུགས་བྲིས་ལ་ཡུལ་དཔོན་ནམ་སྦྱིན་བདག་དེའི་བརྩི་བྱའི་དབང་ཐང་གི་མར་གྱུར་པའི་རྩིས་གཞི་་་་བྱི་གླང་གཉིས་ཀྱི་སྟེང་ནས་ཡར་མར་བརྩི་བར་བྱའོ། །
ལན། གཞུང་ལས། གཉིས་པ་རྒྱལ་པོ་གདན་ས་ནས།འདྲེད་དམ་མི་འདྲེད་ལྕགས་སྟག་ནས། །དུ་ལོན་ཐུར་དུ་སྦུབ་ལ་བརྩི། །ཞེས་པ་སྟེ། གཉིས་པ་རྒྱལ་པོ་རང་གི་གདན་ས་སྟེ། རང་གི་གོ་གནས་ནས་མར་འདྲེད་དམ་མི་འདྲེད་ཅེས་པ་ནི་ལྕགས་སྟག་་ཅེས་འབྱུང་རྩིས་དཔེར་བརྗོད་བཞིན་ཤིང་བྱི་བརྩི་བྱར་བྱས་པའི་་་་་དབང་ཐང་ཤིང་དགྲ་ལྕགས་ཞེས་ཀྱང་དོན་དུ་བརྩི་བྱའི་ཁམས་ཀྱི་་་་དགྲ་དང་ལོ་རྟགས་སྟག་གི་སྟེང་ནས་དུ་ལོན་ཐུར་དུ་སྦུབ་ལ་བརྩི་་་་་་བྱས་འཐབ་པའི་འབྲས་བུ་ཞན་ན་ཆོས་སུ་སྡུད་པ་དང༌། སྡོང་རྒྱན།སྦྱིན་པ་གཏོང་བ། དཀར་ཆོས་སོགས་རིམ་གྲོར་འབད་དོ། །
ལན། གཞུང་ལས། དྲུག་པ་བདུད་ཀྱི་འཚོལ་མི་འཚོལ། །ལྕགས་མོ་ཡོས་ནས་དུ་ལོན་སྦུབ། །ཞེས་པ་སྟེ། དྲུག་པ་བདུད་ཀྱིས་འཚོལ་མི་འཚོལ་ཞེས་པ་ཇག་པ་དང་རྐུན་མ་ཡོད་མེད་ཀྱི་རྩིས་ཏེ།དེ་ཡང་བརྩི་བྱའི་ཁམས་ཀྱི་དགྲ་དང༌། ལོ་རྟགས་ཡོས་ཀྱི་སྟེང་ནས་མི་དེའི་དུ་ལོན་གྱེན་དུ་བགྲངས་ནས་དེ་ལ་འཐབ་སྟེ་བདུད་ཇག་་་་་དུར་བསྲིང་མིན་བལྟ་དགོས། དེ་ལྟར་ཚུད་ན་གཙུག་གཏོར་དང་།ཚེ་གཟུངས། བདུད་ཀྱི་ཞལ་བསྒྱུར་དང༌། འགྲེ་མོ་ནག་པོའི་སྲུང་འཁོར་འདོགས་པར་བྱའོ། །
ལན། གཞུང་ལས། གཉིས་པ་ན་ཆུང་བུ་མོ་རྣམས། །བརྩི་ན་སྨྲ་མཁན་ནེ་ཙོ་དང༌། །ལྕགས་འབྲུག་ལྕགས་སྦྲུལ་སྟེང་ནས་བརྩི།།ཞེས་པ་སྟེ། གཉིས་པ་ལོ་གྲངས་ཉེར་ལྔ་མན་གྱི་ན་ཆུང་གི་བུ་མོ་རྣམས་ཀྱི་བདེ་དྭོགས་སོགས་བརྩི་ན་དབུས་སུ་སྨྲ་མཁན་ནེ་ཙོའི་་་་་་་གཟུགས་བྲིས་ལ་བརྩི་བྱའི་དབང་ཐང་གི་དགྲར་གྱུར་པའི་རྩིས་གཞི་འབྲུག་སྦྲུལ་གཉིས་ཀྱི་སྟེང་ནས་ཡར་མར་བརྩི་བར་བྱའོ། །
ལན། གཞུང་ལས། བཅོ་ལྔ་ནད་པ་ཡུན་ལོན་གྱི། །རྩིས་ནི་ནད་པ་ཡོ་ཉལ་དང༌། །མེ་ཡི་རྟ་ལུག་སྟེང་ནས་བརྩི། །ཞེས་པ་སྟེ།བཅོ་ལྔ་ནད་པ་ཡུན་རིང་ལོན་པའི་རྩིས་བྱེད་ན་དབུས་སུ་ནད་པ་་་ཉལ་ནས་འདུག་པའི་གཟུགས་ཤིག་བྲིས་ལ་བརྩི་བྱའི་དབང་ཐང་གི་བུར་གྱུར་པའི་རྩིས་གཞི་རྟ་ལུག་གཉིས་ཀྱི་སྟེང་ནས་ཡར་མར་བརྩི་་་བར་བྱའོ། །
ལན། གཞུང་ལས། ནམ་ཞག་གཏན་གྱི་མཐའ་རྩིས་ལ། །གཅེས་པའི་རྡེལ་བཞི་སྒོས་རྡེལ་གཅིག །མེད་དུ་མི་རུང་རྡེའུ་གཉིས།།མི་འགྱུར་ཀླུང་གི་རྡེའུ་ལྔ། །བརྒྱ་འདྲེའི་རྡེའུ་བརྒྱ་ཕྲག་གཅིག །སྟངས་གཅོད་རྡེའུ་ཉི་ཤུ་བཞི། །སྤྱི་བསྡུས་བརྒྱ་དང་སུམ་ཅུ་དྲུག །དེ་ཡང་སྣམ་ཕྱིང་གཙང་མའི་སྟེང་། །མ་ཡངས་སེམས་ཀྱི་རྡེའུ་བོར།།ཅེས་པའོ། །དྲི་བ བོད་ཀྱི་རྩིས་གཞུང་ལས་ཅི་ཞིག་ལ་དཔྱང་ཐག་ཆད་མིན་ཟེར། །དུ་ལོན་གྱེན་དུ་བཀོན་ལ་བརྩི། །ཞེས་པ་སྟེ། བཅུ་གཅིག་དཔྱང་ཐག་གྲོལ་དང་མ་གྲོལ་གནམ་ལོ་ནས་མར་བཅུ་གསུམ་བརྩིས་པ་ནས་དུ་ལོན་གྱེན་དུ་བགྲང་བ་དེ་་ལ་བརྩི་བྱས་འཐབ། ཡས་ཀྱི་འཇུ་ཐག་སྲོག་ལ་བལྟ་ཞིང་གཞན་ཡང་ས་བདག་འགྲས་མ་འགྲས་དང་མི་ནད་ཕྱུགས་ནད་འོང་དང་མི་་་་་་་འོང་། ནད་པ་བྱུང་མིན་སོགས་ལ་ལྟ་ཆེད་དེ་གྲོལ་ན་དེ་ལྟར་ཉེན་པས། རིམ་གྲོར་སྣང་བརྒྱད་དང༌། གཟའ་ཀླུའི་གྲལ་འགྱེད། མཁའ་འགྲོ་གྲིབ་སེལ། གྲིབ་མདོས་ཕན་པར་འགྱུར་བ་ཡིན་ནོ། །
ལན། གཞུང་ལས། བདུན་པ་བག་མ་འགྲོ་ལམ་རྩིས། །བྱེད་ན་རྨ་བྱ་མཇིང་བསྣོལ་དང་། །ལྕགས་ཀྱི་སྟག་ཡོས་སྟེང་ནས་བརྩི། །ཞེས་པ་སྟེ། བདུན་པ་བག་མ་འགྲོ་ལམ་བདེ་མིན་སོགས་ཀྱི་རྩིས་བྱེད་ན། དབུས་སུ་བྱ་སྤུ་སྡུག་རྣམ་པར་མཛེས་པ་མཇིང་བསྣོལ་ཞིག་བྲིས་ལ་བརྩི་བྱའི་དབང་ཐང་གི་དགྲར་གྱུར་པའི་རྩིས་གཞི་་་་་་སྟག་ཡོས་གཉིས་ཀྱི་སྟེང་ནས་ཡར་མར་བརྩི་བར་བྱའོ། །
ལན། གཞུང་ལས། དགུ་པ་བང་མཛོད་སྟོང་མ་སྟོངས། །མེ་མོ་ཡོས་ནས་དུ་ལོན་སྦུབ། །ཅེས་པ་སྟེ། དགུ་པ་གསེར་དངུལ་བང་མཛོད་སོགས་སྟོང་མ་སྟོངས་ལ་བརྟག་པ་བྱེད་ཆེད། བརྩི་བྱའི་ཁམས་ཀྱི་མ་དང་ལོ་རྟགས་ཡོས་ཀྱི་སྟེང་ནས་མི་དེའི་དུ་ལོན་ཐུར་དུ་བགྲངས་ལ་བརྩི་བྱས་འཐབ། གསེར་གཡུའི་ཁྱིམ་ས་སྟོངས་པ་ན་རིམ་གྲོར་བསྲུང་འཁོར་ལུས་ལ་བཅངས་པ་དང་། གླེགས་བམ་རྣམས་ལ་མར་མེ་འབུལ་བར་བྱའོ། །
ལན། གཞུང་ལས། བདུན་པ་ཟ་མ་བུད་མེད་རྣམས། །ཟངས་ཀྱི་སྲིན་མོ་དམར་མོ་དང༌། །མེ་བྱི་མེ་གླང་སྟེང་ནས་བརྩི། །ཞེས་པ་སྟེ། བདུན་པ་ཟ་མ་བུད་མེད་རྣམས་ཀྱི་རྩིས་བྱེད་ན།དབུས་སུ་ཟངས་ཀྱི་མདོག་ལས་གྲུབ་པའི་སྲིན་མོ་དམར་མོཞིག་་་་་་་་བྲིས་ལ་བརྩི་བྱའི་དབང་ཐང་གི་བུར་གྱུར་པའི་རྩིས་གཞི་བྱི་བ་དང་།གླང་གི་སྟེང་ནས་ཡར་མར་བརྩི་བར་བྱའོ། །
ལན། གཞུང་ལས། བཅུ་བཞི་བུད་མེད་དབང་ཐང་རྩིས།།བྱེད་ན་གཡུང་དྲུང་འཁྱིལ་བ་དང༌། །ས་ཡི་རྟ་ལུག་སྟེང་ནས་བརྩི། །ཞེས་པ་སྟེ། བཅུ་བཞི་བུད་མེད་དབང་ཐང་ཆེ་ཆུང་གི་རྩིས་བྱེད་ན་དབུས་སུ་གཡུང་དྲུང་གཡས་འཁྱིལ་གྱི་གཟུགས་བྲིས་ལ་བརྩི་བྱའིདབང་ཐང་གི་གྲོགས་སུ་གྱུར་པའི་རྩིས་གཞི་རྟ་ལུག་གཉིས་ཀྱི་སྟེང་་་ནས་ཡར་མར་བརྩི་བར་བྱའོ། །
ལན། དེ་ཡང་བྱང་སྟོན་པདྨའི་ལུགས། །བརྩི་བྱའི་སྲོག་ལུས་དབང་ཀླུང་གི། །རང་མ་བུ་གྲོགས་དགྲ་ལྔ་པོས། །ཀླུང་ལྔའི་སྲོག་སོགས་རང་མ་བུ། །གྲོགས་དགྲར་ནང་འཐབ་རྡེའུ་བརྒྱ། །།དེ་ཡི་ཁ་དམར་ཉི་ཤུའི་སྟེང་། །དར་གུད་བརྩིས་ཏེ་དར་གྱུར་ན། །མདུན་ཚུགས་གུད་ན་རྒྱབ་སྟོངས་ཞེས། །གང་ཡིན་རྡེའུ་གཅིག་བོར་ནས། །སྟངས་གཅོད་ཉེར་གཅིག་ཡིན་ཞེས་བཞེད། །ཅེས་པ་སྟེ། དེ་ཡང་བྱང་སྟོན་པདྨའི་ལུགས་ཀྱི་བརྒྱ་འདྲེའི་བརྩི་ཚུལ་ནི། བརྩི་བྱའི་སྲོག་ལུས་དབང་ཀླུང་གི་རང་མ་བུ་གྲོགས་དགྲ་ལྔ་པོས་མི་འགྱུར་ཀླུང་ལྔའི་སྲོག་་་་སོགས་ཀྱང་རང་མ་བུ་གྲོགས་དགྲ་ལྔར་ཕྱེ་སྟེ་ཕན་ཚུན་ནང་འཐབ་་་་པས་རེ་རེར་རྡེལ་བརྒྱ་ཐམ་པ་དང་། དེའི་ཁ་དམར་རྡེལ་ཉི་ཤུ་དར་གུད་བརྩིས་པའི་དར་ན་མདུན་ཚུགས་དང་། གུད་ན་རྒྱབ་སྟོངསཞེས་དེ་གཉིས་གང་ཡིན་གྱི་རྡེལ་གཅིག་བོར་བའི་སྟངས་གཅོད་རྡེལ་་་་ཉེར་གཅིག ཁྱོན་བསྡོམས་འཐབ་རྡེལ་བརྒྱ་དང༌། སྟངས་གཅོད་ཉེར་གཅིག་བྱས་པས་བརྒྱ་དང་ཉེར་གཅིག་ཏུ་འགྱུར་བ་ཡིན་ནོ། །
ལན། གཞུང་ལས། བཅུ་གཉིས་པ་ནི་བྱང་ཐང་ཀླུང་། །ལངས་སམ་མ་ལངས་མེ་སྟག་ནས། །དུ་ལོན་ཐུར་དུ་བགྲངས་ལ་བརྩི།།ཞེས་པ་སྟེ། བཅུ་གཉིས་རླུང་འཚུབ་ཐལ་བ་སོགས་ལངས་མ་ལངས་ནི་བརྩི་བྱའི་ཁམས་ཀྱི་བུ་དང་ལོ་རྟགས་སྟག་ནས་མི་དེའི་དུ་ལོན་ཐུར་དུ་སྦུབ་ལ་བརྩི་བྱས་འཐབ། རླུང་ལངས་པར་གྱུར་ན་ཁྱོ་ཡིན་ན་ངེས་པར་བུད་མེད་ཀྱི་ས་རུ་བལྟ་བར་བྱ། བཟློག་རིམས་ལ་མི་ཁ་གཏོ་བསྒྱུར་དང་། བརྒྱ་བཞི། གཙུག་གཏོར། སྡོང་རྒྱན་བཅས་གསུང་སྒྲོག་དང་ཟས་ངན་ལ་ངེས་པར་གཟབ་པར་བྱེད་དགོས་སོ། །
ལན། གཞུང་ལས། བཅུ་གཅིག་བྱིས་པ་བསྡོས་ཚད་རྩིས། །བྱེད་ན་ལྗོན་ཤིང་ཆུ་མིག་དང་། །ས་ཁྱི་ས་ཕག་སྟེང་ནས་བརྩི། །ཞེས་པ་སྟེ། བཅུ་གཅིག་བྱིས་པ་བསྡོས་ཚད་ཅེས་བྱིས་པར་གདོན་ཆེན་གྱི་གནོད་པ་དང་། ནད་ལྡང་མིན་གྱི་རྩིས་བྱེད་ན་འབྲས་བུ་ལྗོན་ཤིང་དང་ཆུ་མིག་ཡོད་པ་ཞིག་བྲིས་ལ་བརྩི་བྱའི་དབང་ཐང་གི་་གྲོགས་སུ་གྱུར་པའི་རྩིས་གཞི་ཁྱི་དང་ཕག་གི་སྟེང་ནས་ཡར་མར་་་་་་བརྩི་བར་བྱའོ། །
ལན། གཞུང་ལས། བཅུ་གསུམ་བྱིས་པ་ཆུང་ངུའི་ལུས། །རྩིས་ནི་འཁོར་ལོ་རྩིབས་བརྒྱད་དང༌། །ལྕགས་ཀྱི་བྱ་སྤྲེལ་སྟེང་ནས་བརྩི། །ཞེས་པ་སྟེ། བཅུ་གསུམ་བྱིས་པ་ཆུང་ངུ་ཞེས་ལོ་གཅིག་ནས་བརྒྱད་བར་གྱི་བྱིས་པའི་ལུས་ལ་ནད་ལྡང་མིན་སོགས་བརྩི་ན་དབུས་སུ་འཁོར་ལོ་རྩིབས་བརྒྱད་བྲིས་ལ་ཏེ་བརྩི་བྱའི་དབང་ཐང་་་་་གི་དགྲར་གྱུར་པའི་རྩིས་གཞི་བྱ་སྤྲེལ་གཉིས་ཀྱི་སྟེང་ནས་ཡར་མར་་་བརྩི་བར་བྱའོ། །
ལན། གཞུང་ལས། དང་པོ་རང་གི་བླ་ཚེ་ནི། །སྟོར་རམ་མི་སྟོར་གནམ་ལོ་ནས། །མི་དེས་དུ་ལོན་ཐུར་དུ་སྦུབ། །ཅེས་གསུངས་པ་ལྟར། དང་པོ་རང་གི་བླ་ཚེ་སྟོར་མི་སྟོར་ཞེས་བླ་ཚེ་གཉིས་ལ་གནོད་པ་དང་བར་ཆད་ལ་སོགས་ཡོད་མེད་བརྩི་ན་གནམ་ལོའི་སྟེང་ནས་མི་་དེའི་ལོ་གྲངས་ལོན་པའི་བར་ཐུར་དུ་སྦུབ་ནས་བརྩི་བར་བྱ། གལ་ཏེ་རྡེལ་ནག་ཤས་ཆེ་བར་ཚུད་ན་བླ་ཚེ་སྟོར་བས་རང་ལ་གཞན་གྱིས་་དཀྲུགས་ཤིང་བྱེད་མཁན་མང་བས་ཆག་སྒོ་སོགས་བྱུར་ངན་གྱི་སྣ་འདྲེན་པ་ནི་སེམས་ཅན་གང་རུང་སྲོག་བཅད་པའི་ལན་ཡིན་ཞེས་་་་་དྭོགས་ངོ་ཆེ་བས་དེའི་རིམ་གྲོར་སྲོག་བསླུ་འཆི་བསླུ་དང༌། ཚེ་འགུགས།ཚེ་སྒྲུབ་དང་། ཚེ་གཟུངས་འདོན་པ་དང་། དགྲ་ལྡོག་མི་ཁ་གཏོ་བསྒྱུར་བྱས་ན་ཕན་པར་གསུངས།
ལན། བཞི་པ་བློན་པོ་གྲལ་ས་ནས། །ཡར་རམ་མ་ཡར་ཤིང་སྟག་ནས། །དུ་ལོན་ཐུར་དུ་སྦུབ་ལ་བརྩི། །ཞེས་པ་སྟེ། བཞི་པ་བློན་པོ་རྣམས་རང་གི་གྲལ་ས་ནས་ཡར་འགྲོ་བར་འགྱུར་བའམ་་་་་་་མར་ཆག་པར་འགྲོ་བ་བརྩི་ན་བརྩི་བྱའི་དབང་ཐང་མཐུན་པ་ཡི་ལོ་་རྟགས་སྟག་གི་སྟེང་ནས་མི་དེ་དུ་ལོན་བར་དུ་ཐུར་དུ་སྦུབ་ལ་འཐབ་པར་བྱ། དེ་ལྟར་རྡེལ་ངན་བབས་པ་ན་བློ་ངན་བློན་པོས་གྲོས་ངན་གཤོམ་པ་སོགས་འོང་བས་ཆོས་སུ་སྡོང་རྒྱན་དང༌། གཙུག་གཏོར་སོགས་ལ་འབད་ན་ཞི་བར་གསུངས།
ལན། གཞུང་ལས། གསུམ་པ་འཁོར་འབངས་བྲན་གཡོག་རྩིས། །བྱེད་ན་ཕོ་བྲང་གླིང་དགུ་དང༌། །ཆུ་རྟ་ཆུ་ལུག་སྟེང་ནས་བརྩི། །ཞེས་པ་སྟེ། གསུམ་པ་རྒྱལ་པོ་དང་གཞིས་ཀ་སོགས་ཀྱི་སྐུ་འཁོར་དང་འབངས་མི་སེར། དེ་བཞིན་བྲན་གཡོག་སོགས་ཀྱི་བདེ་དྭོགས་བརྩི་ན་དབུས་སུ་ཕོ་བྲང་གླིང་དགུ་ཡོད་པའི་གཟུགས་བྲིས་་་་ལ་རྩི་བྱའི་དབང་ཐང་གི་མར་གྱུར་པའི་རྩིས་གཞི་རྟ་ལུག་གཉིས་ཀྱི་་སྟེང་ནས་ཡར་མར་བརྩི་བར་བྱའོ། །
ལན། གཉིས་པ་འབྲོག་སྟོན་རལ་པའི་ལུགས། །བརྩི་བྱའི་སྲོག་སོགས་རང་བཞི་ཡི། །འཐབ་ཟླ་ཀླུང་ལྔའི་རང་བཞིར་བྱེད། །དེ་བཞིན་མ་བུ་གྲོགས་དགྲ་བཞིས། །ཀླུང་ལྔའི་སྤར་སྨེའི་ཁམས་དང་ནི། །གཞན་གསུམ་དབང་ཐང་གཅིག་པུར་འཐབ། །དེ་ཡི་སྟངས་གཅོད་ཉི་ཤུའི་སྟེང་། །དར་གུད་རྡེའུ་ཉི་ཤུ་ལྔ། །བོར་ལ་དཀར་ནག་བགྲངས་པ་ཡིས། །གང་མང་རྡེའུ་གཅིག་ཏུ་སྡུད། །དེ་ཡི་སྟངས་གཅོད་ཉེར་གཅིག་གོ། །ཞེས་པ་སྟེ། ཁྱུང་ནག་ལུགས་ཀྱི་གཉིས་པ་འབྲོག་སྟོན་རལ་པའི་ལུགས་ཀྱི་བརྩི་ཐབས་ནི། བརྩི་བྱའི་སྲོག་ལུས་དབང་ཀླུང་གི་རང་བཞི་ཡི་འཐབ་ཟླ་མི་འགྱུར་ཀླུང་ལྔ་ཡང་རང་མ་་བུ་གྲོགས་དགྲ་ལྔར་ཕྱེ་བའི་རང་བཞིར་བྱས་པའི་རེ་རེར་རྡེ་་་་་་་་་གྲངས་ལྔ། དེ་བཞིན་བརྩི་བྱའི་མ་བུ་གྲོགས་དགྲ་བཞིར་མི་འགྱུར་ཀླུང་ལྔའི་སྤར་སྨེའི་རང་མ་བུ་གྲོགས་དགྲའི་ཁམས་དང༌། གཞན་གསུམ་ཕ་ཀླུང་མ་ཀླུང་རང་ཀླུང་གསུམ་གྱི་དབང་ཐང་གཅིག་པུ་ཁོ་་་ནར་འཐབ་པའི་གཅོད་འདྲལ་རྡེལ་བརྒྱ་ཐམ་པ་དང་། སྟངས་གཅོད་རྡེལ་ཉི་ཤུའི་སྟེང་དར་གུད་ཀྱི་རྡེལ་ཉེར་ལྔ་བརྩིས་པ་ལས་་་་་་སྟངས་གཅོད་ཀྱིས་རྡེལ་དཀར་ནག་ཤས་ཆེ་ཆུང་སྟེ་དཀར་ཤས་ཆེ་་་་་ན་རྡེལ་དཀར་དང་། ནག་ཤས་ཆེ་ན་རྡེལ་ནག་གཅིག་བརྩིས་པའི་ཁྱོན་བསྡོམས་སྟངས་གཅོད་ཉེར་གཅིག་ཏུ་རྩི་བར་འགྱུར་རོ། །
ལན། གཞུང་ལས། ལྔ་པ་མི་ཆེན་གཙོ་བོ་རྣམས། །ས་ཡི་གླང་ཆེན་རབ་བརྟན་དང་། །ཆུ་སྤྲེལ་ཆུ་བྱའི་སྟེང་ནས་བརྩི། །ཞེས་པ་སྟེ། ལྔ་པ་མི་ཆེན་གཅོ་བོ་སྟེ། ཡུལ་ཆེན་པོ་དང༌། རྒྱལ་ཁབ།གཞིས་ཀ་སོགས་བདག་ཏུ་འཛིན་པར་བྱེད་པའི་མི་ཆེན་རྣམས་ལ་་་་རྩིས་བྱེད་ན་དབུས་སུ་རབ་ཏུ་བརྟན་པའི་མཚོན་བྱེད་དུ་གླང་ཆེན་་་གྱི་གཟུགས་ཤིག་བྲིས་ལ་བརྩི་བྱའི་དབང་ཐང་གི་མར་གྱུར་པའི་་་་་་་རྩིས་གཞི་སྤྲེལ་དང་བྱ་ཡི་སྟེང་ནས་ཡར་མར་བརྩི་བར་བྱའོ། །
ལན། གཞུང་ལས། བཅུ་པ་གོ་ཁྲབ་ཟགས་ཐེར་རྩིས། །བྱེད་ན་ཡིད་བཞིན་ནོར་བུ་དང་། །མེ་སྤྲེལ་མེ་བྱའི་སྟེང་ནས་བརྩི། །ཞེས་པ་སྟེ། བཅུ་པ་གོ་ཁྲབ་དང༌། ཟངས་ཐེར་སོགས་དམག་ལ་མཁོ་བའི་ལག་ཆ་སོགས་ཀྱི་རྩིས་བྱེད་ན་དབུས་སུ་ནོར་བུ་མེ་འབར་་ཡིད་བཞིན་ནོར་བུའི་གཟུགས་བྲིས་ལ་བརྩི་བྱའི་དབང་ཐང་གི་བུར་གྱུར་པའི་སྤྲེལ་དང་། བྱའི་སྟེང་ནས་ཡར་མར་བརྩི་བར་བྱའོ། །
ལན། གཞུང་ལས། ལྔ་པ་རྨིག་པ་ཁ་བྲག་ནི། །བྱང་གི་འབྲོང་བུ་རྭ་སྔོན་དང་། །མེ་ཁྱི་མེ་ཕག་སྟེང་ནས་བརྩི། །ཞེས་པ་སྟེ།ལྔ་པ་རྨིག་པ་ཁ་བྲག་ཅན་གྱི་སེམས་ཅན་གཡག་དང་། བ་ཕྱུགས།ར་ལུག ཕག་པ་སོགས་འཕྲོད་མིན་གྱི་རྩིས་བྱེད་ན་དབུས་སུ་འབྲོང་རྭ་སྔོན་པོ་དང་ལྡན་པ་ཞིག་བྲིས་ལ་སྦྱིན་བདག་གམ་བརྩི་བྱའི་་་་་་་དབང་ཐང་གི་བུར་གྱུར་པ། རྩིས་གཞི་ཁྱི་ཕག་གཉིས་ཀྱི་སྟེང་ནས་ཡར་མར་བརྩི་བར་བྱའོ། །
ལན། གཞུང་ལས། གསུམ་པ་ཞྭ་འཕྱིང་ཐལ་འོག་ཏུ། །ཚུད་དམ་མ་ཚུད་ཆུ་སྟག་ནས། །ཐུར་དུ་དུ་ལོན་བགྲང་ལ་བརྩི། །ཞེས་པ་སྟེ། གསུམ་པ་ཞྭ་འཕྱིང་ཐལ་འོག་ཞེས་ཀླུང་རྟ་མེད་པ་དང་།ཀླུང་རྟ་གུད་མ་གུད་ལ་བལྟས་ན། བརྩི་བྱའི་ཁམས་ཀྱི་མ་དང་ལོ་རྟགས་སྟག་ནས་མི་དེའི་ལོ་གྲངས་དུ་ལོན་བར་ཐུར་དུ་སྦུབ་ལ་བརྩི་་བྱས་འཐབ། དེ་ལྟར་ཞྭ་འཕྱིང་ཐལ་འོག་ཏུ་ཚུད་པ་ན་དབང་ཐང་ཟ་ཐང་ཆུང་བས་ན་མཉམ་ཚོགས་གསོན་མདོ་བཞི་ཐོན་པར་བྱའོ། །
ལན། གཞུང་ལས། དྲུག་པ་བཟའ་མི་མཐུན་སྦྱོར་རྩིས། །བྱེད་ན་གཏེར་གྱི་བུམ་པ་དང༌། །ས་ཡི་བྱི་གླང་སྟེང་ནས་བརྩི།ཞེས་པ་སྟེ། དྲུག་པ་བཟའ་ཚང་མཐུན་སྦྱོར་ཡོང་མིན་གྱི་རྩིས་བྱེད་ན། དབུས་སུ་གཏེར་ལྡན་གྱི་བུམ་པ་བཟང་བོ་ཞིག་བྲིས་ལ་བརྩི་བྱའི་དབང་ཐང་གི་གྲོགས་སུ་གྱུར་པའི་རྩིས་གཞི་བྱི་གླང་གཉིས་ཀྱི་་་སྟེང་ནས་ཡར་མར་བརྩི་བར་བྱའོ། །
ལན། གཞུང་ལས། བཅུ་པ་ཡས་ཐག་ཆད་མ་ཆད། །གནམ་ལོའི་ཡར་གྱི་བཅུ་གསུམ་ནས། །ཐུར་དུ་དུ་ལོན་སྦུབ་ལ་བརྩི།།ཞེས་པ་སྟེ། བཅུ་པ་ཡས་ཐག་ཆད་མ་ཆད་ནི་གནམ་ལོའི་སྟེང་ནས་བཅུ་གསུམ་གྱེན་དུ་བགྲངས་རྗེས་དེ་ནས་མི་དེའི་དུ་ལོན་ཐུར་དུསྦུབ་པ་དེ་ལ་བརྩི་བྱས་འཐབ། ཡས་ཐག་ཆད་ན་བདུད་དང་སྟེང་གདོན་གནོད། བདུད་བཟློག་བྱ་ཞིང་གནམ་སྒོ་སྡོམ། གཟའ་དང་རྒྱལ་པོའི་སྲུང་བ་འདོགས། ཏོག་གཟུངས་བཀྲ་ཤིས་བརྩེགས་པ་འདོན་པར་བྱའོ། །
ལན། གཞུང་ལས། བཅོ་ལྔ་པ་ནི་མི་ཆེན་དང་། །ཡོན་ཏན་ཅན་དང་བཟོ་རིག་པའི། །ཀླུང་རྩིས་པདྨ་འདབ་བརྒྱད་དང་། །ཆུ་ཡི་ཁྱི་ཕག་སྟེང་ནས་བརྩི། །ཞེས་པ་སྟེ། བཅོ་ལྔ་པ་མི་ཆེན་གཙོ་བོ་རྣམས་དང་། ཡོན་ཏན་ཅན་དང༌། བཟོ་རིག་ཐམས་ཅད་ལ་མཁས་པར་ཡོང་བའི་རྟགས་དང་། རྟེན་འབྲེལ་གྱི་ཆེད་ཀླུང་རྟ་བཟང་ཞན་བརྟག་ཆེད་དུ་དབུས་སུ་པདྨ་འདབ་བརྒྱད་དང་ལྡནཔའི་གཟུགས་བྲིས་ལ་བརྩི་བྱའི་དབང་ཐང་གི་མར་གྱུར་པའི་རྩིས་་་་གཞི་ཁྱི་ཕག་གཉིས་ཀྱི་སྟེང་ནས་ཡར་མར་བརྩི་བར་བྱ་དགོས། །
ལན། གཞུང་ལས། ལྔ་པ་གཡི་སྤྱང་གྲ་ཆག་གམ། །མ་ཆག་ས་ཕོ་སྟག་ནས་ནི། །དུ་ལོན་ཐུར་དུ་སྦུབ་ལ་བརྩི། །ཞེས་པ་སྟེ། ལྔ་!་གཡི་སྤྱང་གྲ་སྤུ་ཆག་གམ་མ་ཆག་ནི་བརྩི་བྱའི་ཁམས་ཀྱི་གྲོགས་་དང་ལོ་རྟགས་སྟག་ནས་མི་དེའི་དུ་ལོན་ཐུར་དུ་སྦུབ་ལ་བརྩི་བྱས་་་་་འཐབ། ཡང་ན་བུད་མེད་ཁྱོ་ཡི་ས་རུ་བལྟ་བ་དང༌། ཁྱོ་ཡིས་བུད་མེད་ས་རུ་བལྟ་བ་ཡོད། དེ་ལྟར་གྲ་ཆག་ན་ཚེ་ཉམས་པས་རིམ་གྲོར་ཕྱོགས་ངན་བཟློག་པའི་ཆོ་ག་བྱ་བ་དང་། མཆོད་རྟེན་ལ་ན་བཟའ་དང་སྐུ་དཀར་སྒྲོན་པ་དང༌། གཅན་གཟན་པགས་པར་སྡོང་རྒྱན་སྔགས་ཏེ་ནད་པའི་ལུས་ལ་བསྐོན་པར་བྱའོ། །
ལན། གཞུང་ལས། བརྒྱད་པ་མི་རོ་དམར་པོ་དང༌། །ས་སྤྲེལ་ས་བྱའི་སྟེང་ནས་ནི། །རོ་ཡི་བསྲེག་སྒྲུབ་སྟངས་གཅོད་བརྩི། །ཞེས་པ་སྟེ། བརྒྱད་པ་དབུས་སུ་མི་རོ་དམར་པོའི་གཟུགས་བྲིས་ལ་ཕུང་པོ་མེ་བསྲེག་བྱས་ན་འགྲིག་མིན་གྱི་རྩིས་ནི། བརྩི་བྱའི་དབང་ཐང་གི་གྲོགས་སུ་གྱུར་པའི་རྩིས་གཞི་བྱ་སྤྲེལ་གཉིས་ཀྱི་སྟེང་ནས་རོ་་བསྲེག་པ་དང་། སྒྲུབ་པ་སྟེ་མཆོད་རྟེན་སོགས་སུ་སྒྲུབ་ན་བཟང་ངན་གང་ཡོང་བརྩི་བར་བྱ་བ་ཡིན་ནོ། །
ལན། གཞུང་ལས། དགུ་པ་རོ་རྩིས་ལོག་མ་ལོག །རྩི་ན་ཤིང་སྒྲོམ་སྐྱ་བོ་དང༌། །ལྕགས་ཁྱི་ལྕགས་ཕག་ཁ་ནས་བརྩི། །ཞེས་པ་སྟེ། དགུ་པ་རོ་རྩིས་ཐོག་ནས་སྔར་གྱི་བཤད་སྲོལ་ལྟར་ན་རོ་ལངས་བརྒྱབ་ནས་རོ་འདྲོང་པོར་ལངས་ཏེ་མི་གསོན་པོར་ལག་པ་འཆང་་་་ན་གང་ཡིན་གྱི་གསོན་པོ་དེ་ཤི་བའི་བཤད་སྲོལ་གྱིས་རྗེས་སུ་ཁང་་་་་་ཁྱིམ་རྣམས་ཀྱི་སྒོ་དམའ་མོ་བྱས་ནས་ཕུང་བོ་ཁྱིམ་དུ་འཛུལ་མི་ཐུབ་་པའི་ཐབས་བསྟོད་ཡོད། དེའི་རྩིས་བྱེད་ན་དབུས་སུ་ཤིང་སྒྲོམ་སྐྱ་བོ་ཞིག་གི་གཟུགས་བྲིས་ལ་བརྩི་བྱའི་དབང་ཐང་གི་དགྲར་གྱུར་པའི་་་་རྩིས་གཞི་ཁྱི་དང་ཕག་གི་སྟེང་ནས་ཡར་མར་བརྩི་བར་བྱའོ། །
ལན། གཞུང་ལས། གསུམ་པ་རིག་འཛིན་སྔགས་འཆང་རྩིས། །སྲིད་པའི་དུག་སྦྲུལ་ནག་པོ་དང་། །ས་ཡི་འབྲུག་སྦྲུལ་ཁ་ནས་བརྩི། །ཞེས་པ་སྟེ། སྔགས་འཆང་ལ་རྩི་བའི་སྐབས་དབུས་སུ་སྲིད་པའི་དུག་སྦྲུལ་ནག་པོའི་ཕྱག་རྒྱ་ཞིག་བྲིས་ལ་བརྩི་བྱའི་དབང་ཐང་་་་གི་གྲོགས་ཀྱི་ལོ་རྟགས་འབྲུག་སྦྲུལ་གང་རུང་གི་སྟེང་ནས་ཡར་མར་་་བགྲང་བར་བྱ་དགོས་སོ། །
ལན། བཞི་པ་གཤེན་རབ་བོན་གྱི་རྩིས། །བར་སྣང་གཡུ་འབྲུག་སྔོན་མོ་དང་།ལྕགས་རྟ་ལྕགས་ལུག་སྟེང་ནས་བརྩི། །ཞེས་པ་སྟེ། གཤེན་རབ་བོན་པོ་རྣམས་ལ་བརྩི་ན་རེའུ་མིག་དབུས་སུ་ནམ་མཁའི་བར་སྣང་དུ་གཡུ་འབྲུག་སྔོན་མོའི་ཕྱག་རྒྱ་ཞིག་བྲིས་ལ་་་བརྩི་བྱའི་དབང་ཐང་གི་དགྲར་གྱུར་པའི་དབང་ཐང་གིས་ལོ་རྟགས་རྟ་དང་ལུག་གི་སྟེང་ནས་ཡར་མར་བརྩི་བར་བྱ་དགོས་སོ།
ལན། ཐོག་མར་རང་རང་རྩིས་གཞི་ནི། །རྒྱ་ཡི་བསྐོར་མགོ་བཅོ་ལྔ་ལས། །དང་པོ་ས་བདག་རྒྱལ་པོའི་རྩིས། །ཤེལ་གྱི་བྱ་ཁྱུང་དཀར་པོ་དང་། །ཤིང་གི་བྱི་གླང་སྟེང་ནས་བརྩི། །ཞེས་པ་སྟེ།ཐོག་མར་རང་རང་གི་བརྩི་བར་བྱ་བའི་རྩིས་གཞི་ངོས་བཟུང་བར་་་བྱ། དེ་ཡང་རྒྱ་ཡི་བསྐོར་མགོའི་རྩིས་གཞི་དང་པོ་ས་བདག་རྒྱལ་པོའི་རྩིས་གཞི་ནི་ཚེ་རབས་ལས་རྩིས་ཀྱི་རེའུ་མིག་ཐོག་མའི་ནང་ཤེལ་གྱི་བྱ་ཁྱུང་དཀར་པོའི་གཟུགས་སམ་ཕྱག་རྒྱ་ཞིག་རེའུ་མིག་གི་་་དབུས་སུ་བྲིས་རྗེས་བརྩི་བྱ་རང་གི་དབང་ཐང་ནས་མགོ་བརྩམས་་་་ཏེ་བརྩི་བྱའི་ལོ་རྟགས་ཕོ་ལོ་ཡིན་ན་རྩིས་གཞིའི་ཕོ་ལོ་དང་། བརྩི་བྱའི་ལོ་རྟགས་མོ་ལོ་ཡིན་ན་རྩིས་གཞི་མོའི་སྟེང་ནས་ཡར་མར་་་་་་་་་བགྲངས་ནས་རྡེའུ་བོར་དགོས། འབྱུང་རྩིས་ཀྱི་དཔེར་བརྗོད་ལྟར་ན། བརྩི་བྱའི་དབང་ཐང་ཤིང་ཡིན་པས། ཤིང་རང་གི་སྟེང་ནས་བྱི་བ་ཕོ་ལོ་ཡིན་པས་བྱི་བའི་སྟེང་ནས་བགྲང་དགོས་སོ། །དྲི་བ བོད་ཀྱི་རྩིས་གཞུང་ལས་ཅི་ཞིག་ལ་ས་གཞི་གླིང་གི་རྩིས་ཟེར།
ལན། གཞུང་ལས། དགུ་པ་ས་གཞི་གླིང་བཟང་ངན། །བརྩི་ན་ཁང་ཁྱིམ་སྒོ་ས་དང་། །ཤིང་རྟ་ཤིང་ལུག་སྟེང་ནས་བརྩི། །ཞེས་པ་སྟེ། དགུ་པ་ས་གཞི་དང༌། ཡུལ་གྱི་ཕྱོགས་སོ་སོའི་གླིང་བཞི་བཟང་ངན་གྱི་རྩིས་བྱེད་ན། དབུས་སུ་ཁང་ཁྱིམ་མཛེས་པ་ལ་མདུན་དུ་ས་སྟོང་ཆེན་པོ་སྤྲོ་སྣང་ལྡན་པ་ཞིག་བྲིས་ལ་བརྩི་བྱའི་དབང་ཐང་དང་མཐུན་པའི་རྩིས་གཞི་རྟ་ལུག་གཉིས་ཀྱི་སྟེང་ནས་ཡར་མརབརྩི་བར་བྱའོ། །
ལན། གཞུང་ལས། བདུན་པ་སྲིན་པོས་ཁྲིད་མ་ཁྲིད། །ས་མོ་ཡོས་ནས་དུ་ལོན་སྦུབ། །ཅེས་པ་སྟེ། བདུན་པ་སྲིན་པོས་ཁྲིད་དམ་མ་ཁྲིད་བརྩི་བྱའི་ཁམས་ཀྱི་གྲོགས་དང་ལོ་རྟགས་ཡོས་ནས་མི་དེའིདུ་་་་་ལོན་སྦུབ་ལ་འཐབ་པར་བྱ། དེ་ལྟར་ཁྲིད་ན་རིམ་གྲོར། བླ་བསླུ་དགྲ་མདོས་གཟའ་ཡུམ་འདོན། །ལྷོ་ནུབ་ཁ་བལྟས་ཚེ་གཟུངས་སྒྲོག །
ལན། གཞུང་ལས། བཅུ་གཉིས་ཕན་པའི་ལྷ་གང་་འའགོའིརྩིས་ནི་ལྷ་བྱ་གོང་མོ་དང་། །ལྕགས་ཀྱི་བྱི་གླང་སྟེང་ནས་བརྩི། །ཞེས་པ་སྟེ། བཅུ་གཉིས་རང་ལ་ཕན་བྱེད་ཀྱི་ལྷ་གང་འགོ་བ་དང་།ལྷ་གང་བསྟེན་ན་ཕན་བསྐྱེད་ཆེ་བ་ཡོང་མིན་བརྩི་ན་དབུས་སུ་ལྷ་བྱ་གོང་མོའི་གཟུགས་བྲིས་ལ། བརྩི་བྱའི་དབང་ཐང་གི་དགྲར་གྱུར་པའི་རྩིས་གཞི་བྱི་གླང་གི་སྟེང་ནས་ཡར་མར་བརྩི་བར་བྱའོ། །
ལན། འདས་ལོ་ཞེས་པ་སྐབས་འདིར་སངས་རྒྱས་ཀྱི་འདས་ལོ་ལ་གོ་ཞིང་དེར་ལུགས་མི་མཐུན་པ་ཧ་ཅང་མང་པོ་ཞིག་་་ཡོད། དེང་སང་འཛམ་གླིང་ཡོངས་ལ་རྒྱུག་ཆེ་བའི་གནས་བརྟན་སྡེ་བའི་ལུགས་སམ་ཁ་ཆེ་པཎ་ཆེན་ཤཱཀྱ་ཤྲཱིའི་ལུགས་ལྟར་ན་སངས་་་་་་་རྒྱས་ཀྱི་འདས་ལོ་ནི་སྤྱི་ལོའི་སྔོན་གྱི་ལོ544ཡིན། དེས་ན་རང་རེའི་ལོ་རྒྱུས་ཡིག་ཆ་དེབ་ཐེར་དཀར་པོ་ལས་སངས་རྒྱས་ཀྱི་འདས་ལོ་ནི་་འདི་ལ་གཏུགས་ཡོད། བོད་རྒྱལ་ལོ་ནི་སྤྱི་ལོའི་སྔོན་གྱི་ལོ127སྟེ་བོད་རྒྱལ་ཐོག་མ་གཉའ་ཁྲི་བཙན་པོ་བྱོན་པ་ནས་བཟུང་བརྩིས་པ་ཞིག་་་ཡིན། ད་སྐབས་ཕྱི་ལོ2016ལོར། འདས་ལོ2559དང་། བོད་རྒྱལ་ལོ2142བཅས་ལ་ཐོན་ཡོད། ད་སྐབས་བོད་ཡོངས་ལ་ལུགས་འདི་རྩི་བཞིན་པའང་མང་ཙམ་འདུག
ལན། མེ་མཁའ་རྒྱ་མཚོ་ཞེས་པ་ནི་གྲངས་ཀ་ཞིག་གི་མཚོན་བྱེད་ཡིན་ལ། གྲངས་ཀྱི་མངོན་བརྗོད་ལྟར་ན་མེ་ནི་གསུམ་དང་མཁའ་ནི་སྟོང་བ་སྟེ་ཐིག་དང་རྒྱ་མཚོ་ནི་བཞི་ཡི་མིང་གི་རྣམ་་་་གྲངས་སུ་བཤད་པས་མེ་མཁའ་བསྡོམས་པས་གྲངས403ཐོབ་པ་་་་་་་་ཡིན། འོ་ན་རིམ་པ་ལྟར་བཀླགས་ན304མ་ཡིན་ནམ་ཞེ་ན། གྲངས་ཀྱི་མངོན་བརྗོད་ནི་བཟློག་སྟེ་བཀླག་དགོས་པས304ལ་ངོས་འཛིན་་་མི་རུང་ངོ་། །འབྲི་བགྲང་སྣོན་པ་རང་གི་གཡས། སྒྱུར་བགོད་འཕྲི་བ་གཡོན་ལ་རྩིམ་ཞེས་རྩིས་ཀྱི་སྔོན་འགྲོ་རུ་གསུངས་པ་ལྟར་རོ།ཤམྦྷ་ལའི་རིགས་ལྡན་རྒྱལ་པོ་བཅུ་པ་རྒྱ་མཚོ་རྣམ་རྒྱལ་དང་བཅུ་་་་་གཅིག་པ་རྒྱལ་དཀས་སྲིད་བསྐྱངས་པའི་ཡུན་ནི་བསྡོམས་ན་བཞི་་་བརྒྱ་དང་བཅུ་མེད་གསུམ་ཟིན་པས་ཕྱིས་སུ་རིགས་ལྡན་རྒྱལ་པོ་དེ་་་གཉིས་ཀྱི་ཁྲི་ལོའི་བསྡོམས་གྲངས་མཚོན་བྱེད་ཀྱི་ཐ་སྙད་དུ་གྱུར། དེནི་དཔལ་དུས་ཀྱི་འཁོར་ལོའི་ལུགས་ལྟར་བརྩིས་པ་ཞིག་ཡིན་ལ།མགོ་ཚུགས་དུས་སྤྱི་ལོའི་དབང་དུ་བྱས་ན་སྤྱི་ལོ723ལོར་མགོ་ཚུགས་ཏེ། 1026ལོར་མཇུག་རྫོགས་པའོ། །
ལན། དེ་ནི་བོད་དུ་དུས་ནམ་ཞིག་ནས་བརྩི་མགོ་བརྩམས་པ་རེད་ཟེར་ན། ཕྱི་ལོ1027ལོ་སྟེ། དུས་འཁོར་རྩ་རྒྱུད་རྒྱ་གར་སྐད་ནས་བོད་སྐད་དུ་ཐོག་མར་བསྒྱུར་པའི་ལོ་དེ་ནས་བཟུང༌། ལོ་ཙཱ་བ་ཟླ་བའི་འོད་ཟེར་གྱིས་རབ་བྱུང་བརྩི་བའི་སྲོལ་བཏོད་པ་ཡིན། རབ་བྱུང་གཅིག་ལ་ལོ60ཡོད་ཅིང་། དེའི་ལོ་དང་པོ་ནས་བགྲང་བྱ་གཅིག་རེ་བྱས་ནས་རྩི་བཞིན་ཡོད། དེ་ཡང་མེ་མོ་ཡོས་ཀྱི་ལོ་ནས་མགོ་ཚུགས། ད་སྐབས་གཙོ་བོ་བོད་ཕྱི་ནང་གི་ས་ཁུལ་ཀུན་དུ་བརྩི་སྲོལ་རྒྱུགས་ཆེ་བ་ཞིག་ཏུ་གྱུར་ཡོད།
ལན། བོད་ཀྱི་གསོ་བ་རིག་པའི་དུས་སྤྱོད་བསྟེན་པའི་སྐབས་སུ་ནམ་ཟླ་དུས་དྲུག་ཏུ་དབྱེ་ལ། དུས་དྲུག་པོ་ནི་དགུན་སྟོད་དང་། དགུན་སྨད། དཔྱིད་ཀ སོས་ཀ དབྱར་ཁ། སྟོན་ཀ་བཅས་ཡིན། ད་ནི་སྐབས་སུ་བབས་པ་དགུན་དུས་ཀྱི་སྤྱོད་ལམ་བསྟེན་ཚུལ་ནི་འདི་ལྟ་སྟེ། ལུས་ཀྱི་སྟོབས་འཕེལ་བའི་དགུན་སྟོད་ཀྱི་དུས་སུ་གྲང་ཞིང་བསིལ་བའི་རང་བཞིན་གྱི་སྟོབས་ཆེས་ཆེར་འཕེལ་བས་ན།དེས་ལུས་ཀྱི་བ་སྤུའི་སྒོ་རྣམས་ཟུམ་སྟེ་བཀག་པས་ནང་གི་མེ་དྲོད་་་རྣམས་ཀྱི་དྲོད་ཕྱིར་མ་ཤོར་བར་ནང་དུ་འཁྱིལ་བས་ན་མེ་དྲོད་དེ་སྟོབས་དང་ལྡན་ཞིང་། ལྷག་པར་དུ་རླུང་མེ་མཉམ་གྱིས་ཀྱང་མེ་དྲོད་དེ་ཉིད་ཆེས་ཆེར་སྦར་བ་བཅས་ཀྱི་ནུས་པས་ཟས་སྐོམ་རྣམས་་་མྱུར་དུ་ཞུ་ཞིང་འཇུ་བར་བྱེད་པས་ན། དུས་དེའི་སྐབས་སུ་ཟས་སྐོམ་ཟ་ཉུང་བར་གྱུར་ན་ཁྲག་ལ་སོགས་པའི་ལུས་ཟུངས་རྣམས་་་་་་སྐེམ་ཞིང་བྲི་བར་འགྱུར་ལ། རྒྱུ་མཚན་དེའི་ཕྱིར་དུས་དེའི་སྐབས་སུ་མངར་སྐྱུར་ལན་ཚྭ་གསུམ་གྱི་རོ་ཤས་ཆེར་གྱུར་པའི་ཟས་སྐོམ་རིགས་འགྲངས་པར་བསྟེན་དགོས་ལ། ད་དུང་དགུན་གྱི་དུས་དེའི་སྐབས་སུ་ཉིན་མོ་ལས་མཚན་མོ་ཤིན་ཏུ་རིང་བས་ན་ཐོ་རངས་ཀྱི་་་་་་དུས་སུ་བཀྲེས་པར་གྱུར་ཏེ། དེ་ལྟར་ཞག་རེ་བཞིན་བཀྲེས་སྐོམ་དུ་གྱུར་ན། མེ་དྲོད་ཀྱི་ཤུགས་བརྟེན་མི་ནུས་པར་ལུས་ཟུངས་རྣམས་ལྷག་པར་འབྲི་བར་འགྱུར་བའི་ཕྱིར། ཏིལ་མར་སོགས་འབྲུ་མར་རིགས་ཀྱིས་ལུས་ཁམས་ལ་བྱུགས་ཤིང་མཉེ་བ་དང་། དྲིལ་ཕྱིས་བྱེད་པ། ལུག་ཤ་སོགས་ཤ་བཟང་པོ་བཙོས་པའི་ཁུ་བ་དང་། མར་གསར་བའི་ཞུན་མར། བུ་རམ། ཆང་། འོ་མ་སོགས་གཙོ་བོ་ཁ་ཟས་སྣུམ་བཅུད་རིགས་ཟ་བ་དང་། གཞན་ཡང་གྲང་ངར་འགོག་པའི་ཕྱིར་གཅན་གཟན་དང་ལུག་སོགས་ཀྱི་པགས་པ་ལས་བཟོས་པའི་་་་་གོས་གྱོན་པ་དང་། དེ་བཞིན་དུ་དྲོད་ཀྱི་དུགས་དང་། མེ། ཉི་མ་བཅས་ལ་ལུས་ཚོད་རན་པར་བསྲོ་ཞིང་། དེའི་ཚེ་གནས་ཁང་ཡང་ས་ལ་ཟབས་སུ་བརྐོས་པའམ་ཡང་ན་ཉིས་རིམ་ལྡན་པས་གྲང་རླུངའགོག་ཐུབ་ལ་ཉི་འོད་ཀྱང་ཕོག་པའི་དཀྱིལ་ཁང་ལྟ་བུར་འདུག་པར་བྱ་བ་ཡིན་ནོ། །།དེ་བཞིན་དུ་དགུན་སྨད་ཟླ་བ་གཉིས་པོ་དེའི་དུས་དགུན་སྟོད་ལས་ཀྱང་ལྷག་པར་དུ་གྲང་བ་ཡིན་པས་ན་དེའི་་དུས་སུ་ཡང་བཤད་མ་ཐག་པའི་དགུན་སྟོད་ཀྱི་སྤྱོད་ལམ་དེ་རིགས་་་ཡོངས་སུ་འབད་པས་སྤྱད་པར་བསྔགས་པ་སྟེ་ལེགས་པས་དེ་བཞིན་བསྟེན་པར་བྱའོ། །
ལན། བོད་ཀྱི་གསོ་རིག་གི་གཞུང་ལས་སྤུ་ཧྲེང་གི་སྨན་པ་མི་བཞི་ཟེར་བ་ནི་མང་མོ་སྨན་བཙུན། མྱང་འདས་སེང་གེ་སྒྲ།ཤཱཀྱ་ཁྲི་ཡེ་ཤེས་འབྱུང་གནས། ཨོང་སྨན་ཨ་ལེ་བཅས་སོ། །
ལན། མཚོ་སྔོན་ལྕང་རའི་བང་སོའི་ཚོགས་ལས་ཕོ་གཞོན་གཉིས་དང་རྒན་པ་གཅིག་སྟེ་ཀླད་རུས་གསུམ་རྙེད་པར་གནའ་རྫས་་་་རིག་པས་བརྟག་དཔྱད་བྱས་པ་ལྟར་ན། ད་ནས་མི་ལོ་ལྔ་སྟོང་ཡས་མས་ཏེ་རྡོ་ཆས་གསར་བའི་དུས་སྐབས་ཀྱི་གནའ་རྫས་ཡིན་པར་ར་་་་་སྤྲོད་བྱུང་ལ། དེས་ལོ་ངོ་ལྔ་སྟོང་སྔོན་དུ་བོད་ཀྱི་གསོ་རིག་གི་སྨན་དཔྱད་ཆུ་ཚད་སྤྱིར་བཏང་ཙམ་མ་ཡིན་པར་ཀླད་རུས་གཤགས་བཅོས་བྱེད་བཞིན་ཡོད་པ་དངོས་སུ་བདེན་དཔང་བཙན་པོ་ཐོབ་བོ།།
ལན། བོད་དུ་སྨན་རྩིས་ཁང་ཐོག་མར་འཛུགས་མཁན་ནི་ཏཱ་ལའི་བླ་མ་སྐུ་ཕྲེང་བཅུ་གསུམ་པ་ཐུབ་བསྟན་རྒྱ་མཚོ་ཡིན། སྨན་རྩིས་ཁང་དེའི་ངོ་བོ་ནི་བོད་ལྗོངས་ས་གནས་ཁག་ནས་བསྡུས་པའི་་་སློབ་མ་རྣམས་སློབ་གཉེར་ཐོན་རྗེས་སྦྱངས་འབྲས་མཐོ་བ་རེ་ཟུངརྒྱུན་འཛིན་སློབ་དཔོན་དུ་ཉར་བ་ཕུད། དེ་བྱིངས་ཐོག་མར་གང་ནས་ཡོང་བའི་ས་གནས་སོ་སོར་བཏང་སྟེ་མུ་མཐུད་སྨན་པ་བྱེད་དུ་་བཅུག་པར་བརྟེན། རང་ལྗོངས་སུ་སྨན་པ་དཀོན་པའི་གནས་ཚུལ་ལ་ཕན་ཐོགས་མི་དམན་པ་བྱུང་ངོ་། །
ལན། སྤྱི་ལོ763ལོར་གཡུ་ཐོག་རྙིང་མ་ཡོན་ཏན་མགོན་པོས་ཀོང་པོའི་སྨན་ལུང་དུ་བོད་ཀྱི་ལོ་རྒྱུས་ཐོག་གསོ་རིག་གི་སློབ་གྲྭ་ཐོག་མ་བཙུགས་པ་ཡིན། དེ་དུས་སློབ་མ་སུམ་བརྒྱ་ཙམ་འདུས་ཤིང་། རྗེས་སུ་སློབ་མ་སྟོང་ཙམ་ཡོད་པའི་ནང་སྨན་པ་བུད་མེད་ཅིག་ཀྱང་ཡོད་པར་བཤད། སློབ་གྲྭའི་མིང་ལ་སྨན་གྱི་དགོན་པ་ལྟ་ན་སྡུག་ཅེས་ཟེར། སློབ་བུ་རྣམས་ལ་རྒྱུད་བཞི་ཆ་ལག་ཁ་སྐོང་དང་བཅས་པ་སློབ་ཁྲིད་གནང་།དྲི་བ བོད་སྨན་མཁས་པ་མི་དགུ་ཞེས་པ་སུ་སུ་ཡིན།
ལན། བོད་སྨན་མཁས་པ་མི་དགུ་ནི་སྟོད་ན་ཆེར་རྗེ་ཞིག་པོ་དང་། འུག་པ་ཆོས་བཟང་། བི་བྱི་ལེགས་མགོན་གསུམ། བར་ན་གཡུ་ཐོག་གསར་མ་ཡོན་ཏན་མགོན་པོ་དང༌། མི་ཉག་རོང་རྗེ།བྲང་ཏི་རྒྱལ་བཟང་གསུམ། སྨད་དུ་གཉའ་བ་ཆོས་བཟང་དང་།མཐའ་བཞི་དར་པོ། སྟོང་པ་གྲགས་རྒྱལ་གསུམ་བཅས་དགུའོ། །
ལན། བོད་ཀྱི་གསོ་རིག་གི་གཞུང་དུ་སྨན་པས་ནད་པར་བརྟག་ཐབས་བརྒྱད་ཡོད་པ་ནི། 1.ནད་པའི་རྩ་ལ་བརྟག་པ། 2. ཆུ་ལ་བརྟག་པ། 3.ལྕེ་ལ་བརྟག་པ། 4.མིག་ལ་བརྟག་པ། 5. ཚ་བ་བརྟག་པ། 6.དབུགས་གཏོང་ལུགས་ལ་བརྟག་པ། 7.ནད་ཀྱི་སློང་རྐྱེན་ལ་བརྟག་པ། 8.ན་ལུགས་ཀྱི་དྲི་བའི་སྒོ་ནས་བརྟག་པ་བཅས་ཡིན་པ་སྨན་གྱི《རྒྱུད་བཞི་རྩ་འགྲེལ》ལས་གསུངས་སོ། །
ལན། བོད་ལ་ཧོར་ཟླ་དང་པོ་ལ་བོད་ཀྱི་ལོ་གསར་བྱེད་པ་དང་ཟླ་བ་དང་པོ་ནས་བཅུ་གཉིས་པའི་བར་ལ་བོད་ཟླ་ཞེས་མི་བརྗོད་པར་ཧོར་ཟླ་ཞེས་བརྗོད་པའི་རྒྱུ་མཚན་ནི། ཡོན་རྒྱལ་རབས་ཀྱི་རྒྱལ་པོ་ཇིང་གེར་ཧན་གྱིས་རབ་བྱུང་བཞི་པའི་མེ་བྱི(1216)ལོའི་རྒྱ་རྩིས་་་་དཔྱིད་ཟླ་ར་བ་སྟག་གི་ཟླ་བ་སྟེ་ཟླ་བ་བཅུ་གཅིག་པའི་ཡར་ངོའི་ཚེས་་་བཅོ་བརྒྱད་ལ་མི་ཉག་གི་ཡུལ་དུ་དམག་དྲངས་ནས་རབ་བྱུང་བཞི་་་་པའི་མེ་ཕག(1227)ལོའི་རྒྱ་རྩིས་དཔྱིད་ཐ་འབྲུག་གི་ཟླ་བ་སྟེ་ཟླ་བ་་་་གསུམ་པའི་ནང་མི་ཉག་གི་ཡུལ་ཡོངས་རྫོགས་མངའ་འོག་ཏུ་བསྡུས་་་་ནས་དགའ་སྟོན་རྟེན་འབྲེལ་བྱས་པ་དེ་ལོ་གསར་དུ་བརྩིས་ཏེ་ལོ་་་་་་་མགོར་བསྒྱུར་པ་དེ་ནས་བཟུང་ཧོར་ཡུལ་དུ་ལོ་མགོ་དེ་ལ་ལོ་གསར་་་་་གཏོང་སྲོལ་བྱུང་ཞིང་། བོད་དུ་ས་སྐྱས་དབང་བསྒྱུར་བྱས་པ་ནས་ཧོར་ལུགས་ཀྱི་སྲོལ་ལྟར་ལོ་ཟླ་བརྩི་དགོས་པའི་བཀའ་ཕབ་སྟེ་རྒྱ་རྩིས་་ཀྱི་ཟླ་བ་གསུམ་པར་བོད་ཀྱི་ལོ་གསར་གཏོང་སྲོལ་བྱུང་བ་ཡིན།
ལན། དེ་ལ་སྡེ་སྲིད་སངས་རྒྱས་རྒྱ་མཚོའི་ཁོག་འབུགས་དྲང་སྲོང་དགྱེས་པའི་དགའ་སྟོན་ལས། ཟས་ཕན་གནོད་ཤེས་པ་ཙམ་དང་། རྨ་གསར་བ་ལ་མར་ཁུ་བཏང་ནས་རྩ་ཁ་སྡོམ་པ། སྦང་མའི་འཇིབ་བྱེད་པ་ལ་སོགས་པ་ཀློ་དང་བོད་དུ་མི་ཆགས་པ་ནས་་་་་བཟུང་ཡོད། ཅེས་གསུངས་པ་ལྟར་ཆེས་སྤྱིར་བཏང་གི་གསོ་དཔྱད་ཕྲ་མོ་ཙམ་ནི་བོད་གངས་ཅན་གྱི་ཡུལ་དུ་མི་བྱུང་བ་ནས་བཟུང་ཡོད་ལ། འཛམ་གླིང་གསོ་རིག་ལོ་རྒྱུས་ལས་ཀྱང་ན་ཚ་དང་སའི་གོ་ལའི་སྟེང་གི་ཚེ་སྲོག་གཉིས་ཧ་ལམ་ཅིག་ཅར་དུ་བྱུང་བ་ཡིན་ཞེསགསུངས་པ་ལས་རྟོགས་པར་བྱའོ། །
ལན། གཞུང་ལུགས་ལ་བོན་གྱི་གསོ་རིག་ཡིན། དེ་ཡང་གཉའ་ཁྲི་བཙན་པོའི་གོང་ནས་ལྷ་ཐོ་ཐོ་རི་གཉན་ཤལ་བར་དུ་བོད་་ལ་བོན་ལུགས་ཀྱི་གསོ་རིག་དར་ཁྱབ་ཆེ་སྟེ། དེའི་གཙོ་བོ་ནི་དུག་སེལ་གྱི་གཉེན་པོ། གཏར་བསྲེག་འབྱུག་གསུམ། གསོ་དཔྱད་ལུགས་ལ་ཟས་ཀྱི་ཚོད་དང་རྨ་གསར་བ་ལ་མར་བཞུས་ནས་བཏང་བས་རྩ་་ཁ་སྡོམ་པ་སོགས་ཡིན།
ལན། སྤྱི་ལོའི་སྔོན་གྱི་ལོ་ཉིས་བརྒྱ་ཡས་མས་སུ་བོད་ཀྱི་རྒྱལ་པོ་ཐོག་མ་གཉའ་ཁྲི་བཙན་པོ་བྱོན། དེའི་དུས་རྒྱུ་ཡི་བོན་ཤེས་པ་ཅན་གཉིས་ཞེས་པ་བྱུང་སྟེ། ཕན་ཤེས་སྨན་དཔྱད་ཀྱིས་ནད་གསོས་པས་ཚེ་ལ་བར་ཆད་མེད་པ། སྐོར་ཤེས་རྩིས་མཁན་གྱིས་རྩིས་བཏབས་པས་སྔ་ཕྱིའི་ལྟས་འཛིན་པ་སོགས་ལས་གཉའ་ཁྲིའི་ཡར་་་་་སྔོན་ནས་བོད་ལ་ཟླ་སྐར་བརྩི་སྲོལ་ཡོད་པ་ཤེས་ཐུབ།
ལན། བོད་ལ་སྨན་པའི་ཐོག་མ་ནི་ཞང་ཞུང་དང་བོད་ཀྱི་ལོ་རྒྱུས་ཁག་ཏུ་བཀོད་པ་ལྟར་གནའ་བོའི་དུས་ནས་བྱུང་བ་ཚད་་་་་ཐུབ་ཀྱི་གཞུང་དང་བཅས་པ་ཡོད་པ་བཞིན་དུ་བཤད་ཚུལ་དང་པོ་་་ཞང་ཞུང་གི་ལོ་རྒྱུས་ལྟར་ན་སྨན་དཔྱད་བསྟན་པའི་རྐང་འཛིནདཔྱད་བུ་ཁྲི་ཤེས་ཞེས་པ་དང་། གཉིས་པ་ནི་སྤྱི་བཤད་ལྟར་ལྷ་ཐོ་ཐོ་རི་གཉན་བཙན་གྱི་སྐུ་རིང་ལ་བྱུང་བའི་སྨན་པ་དུང་གི་ཐོར་ཅོག་་་་་ཅན་ཞེས་པ་གཉིས་ནས་བཟུང་བྱུང་བ་ཡིན་ནོ། །
ལན། དུས་རབས་བཅུ་གཉིས་པའི་དུས་དཀྱིལ་ས་སྐྱ་འགྲོ་མགོན་ཆོས་རྒྱལ་འཕགས་པས་སྲིད་དབང་སྐྱོང་བའི་སྐབས་དེར།གཡུང་སྟོན་རྡོ་རྗེ་དཔལ་དང་ཀུན་དགའ་དཔལ་བ་སོགས་གནམ་་་་་་རིག་སྐར་རྩིས་ལ་མཁས་པ་རྣམས་ཀྱིས་རྒྱ་ནག་གི་ཧྭང་ལེ་དཔེར་་་་་་བཟུང་ནས་བོད་ཀྱི་ལོ་ཟླ་ཞག་དུས་ཀྱི་བབ་དང་མཐུན་པའི་ས་སྐྱའི་་ལོ་ཐོ་ཞེས་པ་བསྒྲིགས་པ་ཡིན།
ལན། དེ་ཡང་ནད་ཀྱི་གཉེན་པོ་སྨན་དེ་གཏོང་ཚུལ་ལ་རང་རེའི་བོད་ཀྱི་ལུགས་ལ། ཉིན་ཞག་གཅིག་གི་ནང་དུ་ནད་ལྡང་བའི་ཚུལ་དང་། ཁ་ཟས་ཟ་བའི་ལུགས། ནད་ཀྱི་ངོ་བོ་དང་སྟོབས།སྨན་རང་གི་ངོ་བོ། ལུས་ཀྱི་སྟོབས་དང་དོན་སྣོད་ནད་ཀྱི་ཁྱད་པར་སོགས་ལ་གཞིགས་ནས་གང་ལ་གང་འཚམ་དུ་སྦྱར་ཏེ་གཏོང་བའི་་་་ཚུལ་མི་འདྲ་བ་བཅུ་གསུངས་ཡོད་པ་ནི། 1.ཟས་མ་ཟོས་ནི། ཁ་ཟས་མ་ཟོས་ལ་ཞོགས་པའི་དུས་སུ་གཏོང་བ། 2.ཟས་སྔོན་ནི། ཁ་ཟས་མ་ཟོས་པའི་སྔོན་དུ་གཏོང་བ། འདི་དང་གོང་གི་ཟས་མ་ཟོས་གཉིས་ཀྱི་ཁྱད་པར་གོང་གི་ཟས་མ་ཟོས་ནི་ཞོགས་པ་སྐྱ་རེས་་་་་་་འཆར་བའི་དུས་ཏེ་ཉིན་ཞག་གཅིག་ལ་ཐེངས་གཅིག་ཁོ་ན་བཏང༌།ཟས་སྔོན་ནི་ཟས་མ་ཟོས་པའི་སྔོན་ཏེ་ཉིན་ཞག་གཅིག་ལ་ཐེངས་་་་་་གསུམ་གཏོང་བའོ། ། 3.ཟས་ཀྱི་དབུས་ནི། ཟས་ཕྱེད་ཟོས་ནས་སྨན་གཏོང་ལ་དེ་རྗེས་ཟས་ཕྱེད་སླར་ཡང་ཟ་བ། 4.ཟས་མཐར་ནི།ཁ་ཟས་ཟོས་མ་ཐག་གམ་ཅུང་ཟད་འགོར་རྗེས་གཏོང་བ། 5.ཟས་ཁམ་ནི། ཟས་ཁམ་རེ་ཟ་ལ་སྨན་ཁམ་རེ་ཐུན་ཆུང་ངུའི་སྒོ་ནས་གཏོང་བའོ། ། 6.ཟས་མཚམས་ནི། ཟས་ཞུ་བའི་མཚམས་ནས་སྨན་གཏོང་བ་དང་སྨན་ཞུ་བའི་མཚམས་སུ་ཟས་གཏོང་བའོ། ། 7.དུས་མེད་ཙེ་གུར་གཏོང་བ་ནི། དུས་གཏན་ཁེལ་མེད་ལ་ཐུན་ཆུང་ངུའི་སྒོ་ནས་ཐེངས་མང་དུ་གཏོང་བ། 8. ཟས་བཅས་གཏོང་བ་ནི། ཁ་ཟས་དང་བཅས་པ་མཉམ་དུ་གཏོང་བ། 9.ཟས་མནན་གཏོང་བ།ཟས་ཀྱི་སྔོན་རྗེས་གཉིས་ཀར་སྨན་གྱིས་མནན་ནས་གཏོང་བའོ། །10.མཚན་མོར་གཏོང་བ་ནི། མཚན་མོ་ཉལ་ཁའི་དུས་སུ་གཏོང་བའོ། །།དེ་ལྟར་ཕྱི་རྒྱུད་ཕྱེ་མའི་ལེའུ་ལས་བཤད་པ་ཟས་ཞུ་སྨན་ལ་སྨན་ཞུ་ཟས་བཏང་གཅེས་ཞེས་པའི་རིག་པ་ཁོ་ན་ལ་བརྟེན་ནས་སྨན་གཏོང་བ་དེ་རྣམས་ནི་ཐོས་པས་དབེན་ཞིང་གཞུང་ལུགས་ཇི་་་་ལྟ་བ་བཞིན་མི་ཤེས་པའི་སྨན་པ་རྨོངས་པའི་ལུགས་ཡིན་ཏེ། དེས་ནད་དང་སྨན་གཉིས་ཕན་ཚུན་འཛོལ་བར་འགྱུར་བའི་ཕྱིར་གཉེན་་པོ་རྣམས་ནད་ཐོག་ཏུ་ཇི་བཞིན་མི་འབབ་ཅིང་ཕན་པར་དཀའབའི་ཕྱིར་ཇི་སྐད་བཤད་པའི་གཏོང་ཚུལ་བཅུ་བོ་ཤེས་ཤིང་ལག་་་་་་ལེན་པ་ཤིན་ཏུ་གཅེས་སོ། །
ལན། རྒྱུ་ལྕགས་དང་ཟངས་ལས་གྲུབ་པ་ཡིན། སྤྱོད་ཡུལ་ནི་སྣ་སྲིན་ལ་སོགས་པའི་ནད་རིགས་ལ་སྨན་བདུག་པའི་མེ་ཕོར་་་་་་སྟེང་བཀབ་སྟེ་ཁ་དང་སྣ་བུག་གཉིས་སུ་དུ་བ་རྔུབ་པར་བྱ་བ་ལ་་་་་་་སྤྱོད་དགོས།
ལན། ཏེལ་བའི་རྒྱུ་ཆ་ནི་རིན་པོ་ཆེ་གསེར་དངུལ་ཟངས་ལྕགས་བཅས་གཙོ་བྱས་ཏེ་རིགས་གང་རུང་ལས་གྲུབ་པ་ཡོད།གསེར་གྱི་ཏེལ་བས་ཉེས་སྐྱོན་མི་འབྱུང་ཞིང་། རྩ་ལ་སོགས་པ་རྣམས་ཀྱང་འཐུད་པ་དང་། གདོན་དང་བགེགས་ཀྱི་གནོད་པ་ཞི་ཞེས་གསུངས། མིག་སོགས་དབང་བོ་བསྲུང་བའི་དཔྱད་ལ་བསྔགས།དངུལ་ཏེལ་གྱི་ནུས་པའང་གསེར་ཏེལ་དང་ཕྱོགས་མཚུངས་ལ་ཁྱད་་པར་དུ་རྣག་དང་ཆུ་སེར་སྐེམ་ཞིང་རུལ་གཅོད་པ་དང་འབྲ་་་་་་སོགས་ལ་ཕན། ཟངས་ཏེལ་ནི་རྨ་སྲིན་ལ་བསྔགས། ལྕགས་ཏེལ་ཀྱིས་རུས་འཛེར་དང་ལྷེན་སྐྲན། བད་རླུང་མགོ་འཁོར། ཀླད་འཁྱོམས་སོགས་ལ་ཕན།དྲི་བ བོད་ལུགས་གསོ་རིག་རྒྱུན་སྤྱོད་ཡོ་བྱད་ལས་གང་ཞིག་ལ་བདུག་སྤོས་ཀྱི་སྣོད་ཟེར།
ལན། རྒྱུ་ཟངས་ལས་གྲུབ་པ་ཞིག་ཡིན་ཞིང་། གཙོ་བོ་རླུང་བདུག་ཨ་གར་སོ་གཅིག་དང་མནོལ་བསང་། ཤུག་པ། སྤོས་སོགས་ནང་དུ་བླུགས་ཏེ་བདུག་ཆོག
ལན། སྤྲ་ལྡན་གསེར་ཁབ་ཀྱི་རྒྱུ་ཆ་ནི་གསེར་དང་དངུལ་ལས་གྲུབ་པ་ཞིག་ཡིན་ལ་རིང་ཚད་སོར་གསུམ་དང༌། རྩེ་མོ་རྣོ་ལ་དབྱིབས་སྦོམ་པ། མགོར་སྤྲ་བ་འཛིན་བྱེད་ཀྱི་གཅུས་སྐོར་དགུ་དང་ཡང་ན་རྩེ་གསུམ་ཅན་ཞིག་ཡིན། དེ་ནི་གཙོ་བོ་རླུང་ནད་དང་ཁྲག་གི་གནོན་ཤུགས་མཐོ་བའི་ནད་ཀྱིས་མགོ་ཡོམ་འཁོར་བ་དང་བཟི་་་་་འཁྱོམ་ལངས་པ། བརྒྱལ་གཟེར་རྒྱག་པ། གྲིབ་སྐྱོན་ཕོག་པ། སྲོག་རླུང་འཁྲུག་པ་སོགས་ལ་སྤྱོད་དགོས།དྲི་བ བོད་ལུགས་གསོ་རིག་རྒྱུན་སྤྱོད་ཡོ་བྱད་ལས་གང་ཞིག་ལ་དབྱུག་ཐོ་ཟེར།
ལན། དབྱུག་ཐོ་ནི་སྦ་ཤིང་ངམ་ཡང་ཞིང་མཉེན་ཆ་ཡོད་པའི་ཤིང་རིགས་ཀྱིས་བཟོས་ཤིང་། གཅོ་བོ་བད་རླུང་ལས་གྱུར་པའི་ནད་རིགས་དང་། གཞན་ལུས་ཀྱི་གནས་གང་རུང་དུ་ནད་དམིགས་ཡོད་པ་དང་མགོ་བོའི་ནད་སོགས་ལ་བརྡེག་པར་བྱའོ། །
ལན། མེ་བུམ་ནི་ཟངས་དང་ཤེལ་སོགས་ཀྱིས་གྲུབ་པ་ཞིག་ཡིན་ལ། ཁ་ཆེ་ཞིང་ཟླུམ་ལ་ཁོག་པ་ཆེ་ཞིང་ཡངས་པ་ཞིག་ཡིན།སྤྱོད་ཡུལ་ལ་གཞིགས་ཏེ་ཆེ་ཆུང་མི་འདྲ་བ་ཁ་ཤས་ཡོད། གཙོ་བོ་ཁྲག་རླུང་དབང་རྩའི་རང་བཞིན་གྱིས་བྱང་ཁོག་རྒྱབ་མདུན་སོགས་་སུ་གཟེར་ཟུག་ལངས་པ་དང༌། རྐེད་རྩ་འཆུས་པ། ཕྱི་སྐྲན་ཆགས་པ། བརྡབ་ཆག་ཤོར་བ་སོགས་སུ་བཀོལ་བདེ་ལ་ཕན་ནུས་ཆེ་བ།ནུས་པ་མྱུར་ཐོན་བཅས་ཀྱི་ཁྱད་ཆོས་ལྡན་པ་ཞིག་ཡིན།
ལན། གཙགས་བུའི་རྒྱུ་ནི་ལྕགས་ཞུན་མཐར་མངར་གསུམ་ལྡན་པས་བཟོས་ལ་གཙོ་བོ་ཁྲག་མཁྲིས་ལས་གྱུར་པའི་ཚ་བའི་ནད་ཕལ་ཆེ་བ་རྩ་ལམ་ནས་ནད་དངོས་ཕྱིར་འབྱིན་པར་བཀོལ་པའི་ཆ་་་་་བྱད་མཆོག་ཏུ་གྱུར་པ་ཞིག་གོ། །
ལན། རྭ་འཇིབ་ནི་རྒྱུ་བ་ལང་སོགས་ཀྱི་རྭ་ཅོ་ལས་བཟོས་ཤིང་གཙོ་བོ་དྲེག་གྲུམ་ནད་ཀྱིས་རུས་ཚིགས་སུ་ཆུ་སེར་འཁོར་བ་་་་་་དང་གཟེར་ཟུག་གཏོང་བ་སོགས་ལ་བེད་སྤྱོད་བྱས་ཆོག་པ་ཆ་་་་་་་བྱད་བཀོལ་བདེ་ཞིག་གོ། །
ལན། ཧོར་མེའི་བཅོས་ཐབས་ནི་གོ་སྙོད་བྱུང་ན་ཛ་ཏི་བསྲེས། སྣུམ་ལྡན་གྱིས་བྲང་གཞུང་དཀར་ནག་མཚམས་སོགས་རླུང་གསང་རྣམས་སུ་ཚ་དུགས་རྒྱག་པ་ཞིག་ལ་ཟེར་ཞིང་། གཙོ་བོ་རླུང་ནད་ཀྱིས་གློ་བུར་ཏུ་བརྒྱལ་བ་དང་ཡན་ལག་རེངས་པ། ཤེས་པ་འཆོལ་བ། སྙིང་གཡུགས་ཆེ་བ་དང་གཉིད་ཡེར་བ། རྣ་བ་འུར་བ་སོགས་རླུང་ནད་ཀྱི་རིགས་ལ་སྤྱོད་པའི་ལག་ཆ་ཞིག་གོ། །
ལན། བོན་ལ་གསོ་དཔྱད་ཀྱི་སྨན་གཞུང་གཙོ་བོ་ནི་གསོ་དཔྱད་ནད་འབུམ་ནག་པོ། གསོ་ཐབས་ཀྱི་དཔྱད་འབུམ་ཁྲ་བོ་དང་གསོ་དཔྱད་ཀྱི་སྨན་འབུམ་དཀར་པོ། རྩ་བ་ཐུགས་འབུམ་མཁའ་སྔོན་ཏེ་འབུམ་བཞི་དང་། གསོ་དཔྱད་ཀྱི་མདོ་དགུ་སོགས་གསོ་དཔྱད་ཉིས་ཁྲི་ཆིག་སྟོང་ཡོད་པའོ། །
ལན། བྱང་ཟུར་ལུགས་གཉིས་ལ་རྩ་བའི་ཆ་ནས་མི་འདྲ་བ་གང་ཡང་མེད་ཀྱང་། སློབ་དཔོན་རྣམ་གཉིས་ཀྱི་འཁྲུངས་ཡུལ་སོགས་ཁོར་ཡུག་གི་ཆ་རྐྱེན་མི་འདྲ་བའི་དབང་གིས་སྨན་རྫས་ངོས་འཛིན་་གནང་སྟངས་ལ་མི་འདྲ་བ་རེ་ཟུང་དང་། གཏར་ཁ་དང་མེ་བཙའི་གསང་མིག་ངོས་འཛིན་ཚུལ་ལ་མི་འདྲ་བ་འགའ་ཡོད་པ་རེད།
ལན། འདི་ལ་ལུགས་གཉིས་མཆིས་ཏེ། པོད་དམར་དུ་སྙིང་ཤ་དམར་པོ་དང་གློ་བ་དཀར་པོ་གཉིས་འདོམས་པའི་མཚམས་ཡིན་པར་བཤད་པ་དང་། གནད་ཀྱི་ལྡེ་མིག་ཏུ་སྙིང་ཤ་དཀར་ནག་གཉིས་ཀྱི་མཚམས་ཡིན་པར་གསུངས། གསང་འདིར་མེ་གདབ་པའི་ཕན་ནུས་ལ་བལྟས་ན་ཕྱི་མ་འདི་ལ་བདེན་ཤས་ཆེ་བར་སྣང་།
ལན། དེ་ཡང་རྒྱུད་ལས། སྨན་གྱིས་བཅོས་པ་ཞི་དང་སྦྱང་བ་གཉིས། །ཞི་བྱེད་བཟང་ཞིང་འཇམ་ལ་འཇུ་སླ་བ། །ཀར་བུར་ཁ་བླངས་མངར་ཤས་ཆེ་བ་བྱིན། །སྔོ་ཐང་བཤལ་སྨན་ལ་སོགས་རྩུབ་མོ་རྣམས། །ལེགས་པར་བསྡུས་ཁུ་འཇམ་ཞིང་འཇུ་སླ་བསྟེན། །བཤལ་རྗེས་འབྲས་ཀྱི་ཚོད་མ་ཤིས་པ་ཡིན། །ཞེས་པ་འདི་རྩ་དོན་དུ་འཛིན་དགོས།
ལན། བྱེ་བྲག་གློ་བ་སྐྱ་རྦབ་ནི་གདོད་ཟླའི་རྒྱུ་ཁྲག་ཤས་ཆེ་བ་ཡིན་ཞིང་། དེའི་རྟགས་ལ་རྐང་པའི་བོལ་གོང་དང་། ངར་གདོང་སོགས་མས་ནས་རིམ་བཞིན་ཆུའི་མཁར་རྣམས་གཡོ་ཞིང་སྐྲངས་པ་་་་་་དང་། དབུགས་རྔམ་ལ་ལྷན་ཅིག་ཏུ་རྩེ་ཆུང་འདེགས་པ། སྙིང་ག་སྤྲུག་པ་སོགས་སྤྱི་རྟགས་ཀྱི་ཁར་གློ་ཤིན་ཏུ་མང་བ་དང་། གློ་བའི་གནས་སུ་ཁྲག་གསོག་པས་ལུད་པ་ཁྲག་ཅན་ལྦུ་གསོབ་ལུ་བ་ཡིན་ནོ། །
ལན། བཤད་རྒྱུད་ཀྱི་འགྲེལ་བ་མེས་པོའི་ཞལ་ལུང་ལས།ལུས་ཟུངས་འཕེལ་བ་དང་ཟད་པ་ཉེ་བར་བསྐྱེད་པའི་རྒྱུ་གཙོ་བོ་ནི།ལུས་ཀྱི་མེ་དྲོད་མཁྲིས་པ་འཇུ་བྱེད་དེ་ཉིད་རང་གི་གནས་ཞུ་བ་དང་མ་ཞུའི་བར་ན་འདུག་པ་དེའི་ཆ་ཤས་ལུས་ཟུངས་རེ་རེ་ཀུན་ལ་སོ་་་་སོར་གནས་པ་དེ་རྣམས་ཀྱི་སྟོབས་བྲི་བ་དང་ཆེས་ཆེར་འབར་བས་་་ལུས་ཟུངས་རྣམས་རིམ་པ་བཞིན་དུ་འཕེལ་བ་དང་ཟད་པར་འགྱུར་ཏེ། དེ་ཡང་དང་པོ་འཕེལ་བ་ན་ཕྱི་མ་རྣམས་ཀྱང་འཕེལ་ཞིང་རྒྱས་པར་བྱེད་པ་དང་། དང་པོ་ཟད་པས་ནི་ཕྱི་མ་རྣམས་ཀྱང་འགྲིབ་པར་བྱེད་པར་འགྱུར་བ་ཡིན་ཏེ། དཔེར་ན། ཕོ་བའི་མེ་དྲོད་དང་ཁྲག་ལ་སོགས་པ་རང་རང་གི་མེ་དྲོད་བྲི་ཞིང་ཉམས་པ་ན་ཕོ་བར་་་་་ཁ་ཟས་མ་ཞུ་བས་དྭངས་མའི་ཉེས་པ་ཆེར་འཕེལ་ཏེ་འོག་ནས་་་་་་་འབྱུང་བའི་ནད་རྟགས་རྣམས་སྟོན་ཞིང་། དྭངས་མ་མ་ཞུ་བ་དེ་རྒྱུ་བྱས་ནས་ཁྲག་དང་ཤ་ལ་སོགས་པ་རྣམས་ཀྱང་རང་རང་མེ་དྲོདཀྱིས་མ་སྨིན་པས་ན་ཕྱི་མ་ཕྱི་མ་རྣམས་ཀྱི་ཉེས་པ་ཚབས་ཆེར་འཕེལ་ཞིང་རྒྱས་ཏེ། སོ་སོའི་ནད་རྟགས་སྟོན་པར་བྱེད་ལ། དེ་བཞིན་དུ་ཕོ་བའི་མེ་དྲོད་སོགས་སྟོབས་ཆེར་འབར་དྲགས་ན་ཁ་ཟས་ཀྱི་་་དྭངས་མ་སྐེམ་པར་འགྱུར་ཞིང༌། དེ་བསྐམས་པས་ནི་ཟུངས་ཕྱི་མ་རྣམས་ཀྱང་ཟད་ཅིང་འགྲིབ་པར་གྱུར་ནས་རང་རང་གི་ནད་རྟགས་འོག་ནས་འབྱུང་བ་ལྟར་སྟོན་པར་བྱེད་པ་ཡིན་ནོ། །ཞེས་གསུངས་པ་ལྟར་རོ། །དྲི་བ བླ་གཉན་གསོ་ཚུལ་ཞེས་པའི་དོན་ཅི་ཡིན།
ལན། བོད་ཀྱི་གསོ་བ་རིག་པའི་གསོ་བྱེད་ཐབས་ཀྱི་གཞུང་ནད་རིགས་གསོ་ཚུལ་གང་ཡང་ཆེ་ས་ནས་གསོག་ལུགས་ལྟར་ན།ལྡང་ཞི་གསུམ་དང་སྦྱར་བའི་སྤྱིའི་གསོ་ཚུལ་དང་། མ་ཞུ་བ་དང་བཅས་པ་དང་། རྐྱང་བ་རང་རྒྱུད་ཅན། འདྲེས་པ་གཞན་དབང་ཅན་ཏེ་བྱེ་བྲག་གི་གསོ་ཚུལ། བྱི་ལ་འཇབ་པ་ལྟ་བུ་སོགས་ཁྱད་པར་གྱི་གསོ་ཚུལ་དགུ་བཅས་གསོ་ཚུལ་ཆེན་པོ་གསུམ་དུ་འདུ་བ་ལ།གཉན་གསོ་ཚུལ་ཞེས་པ་ནི་བྱེ་བྲག་གསོ་ཚུལ་གྱི་ཡ་གྱལ་འདྲེས་པ་་་་་་་གཞན་དབང་ཅན་ཏེ། རྒྱུད་ལས། གཞན་དབང་བླ་གཉན་བཅས་པའི་ནད་ཡིན་ཏེ། །རང་གི་གནས་ནས་ལངས་ཏེ་གནས་གཞན་ཕྱིན། །ཕྱིན་ནས་རང་གནས་སྔ་མ་ལ་གནོད་འཁྲུག །དེ་སྟོབས་ཆུང་ན་རང་གནས་སྔ་མ་གསོ། །ཕྱི་མ་སྟོབས་ཆེ་བླ་གཉན་དེ་བཅོས་པས། །རང་གནས་གནས་པ་བཅོས་མི་དགོས་པར་འཚོ། །ཞེས་གསུངས་པ་ལྟར་ཏེ། བླ་གཉན་ཞེས་སྔ་མའི་ནད་གཞི་མ་ཞི་བའི་ཁར་ཕྱི་མ་ནད་གཞན་ཞིག་སྣོན་མ་བྱུང་བ་ལ་ཟེར་ཞིང་། དེ་ལྟར་ན་གསོ་དཀའ་ཞིང་བླ་ཚེ་ལ་ཉེན་འབྱུང་བའི་དོན་དང༌། དེ་ལྟ་བུའི་གསོ་ཚུལ་ནི། སྔ་ཕྱི་ནད་གཉིས་ཀའི་སྟོབས་གང་ཆེ་བ་དེ་སྔུན་ལ་བཅོས་ཤིང་བཅོམ་པ་ན།སྟོབས་ཞན་པ་དེ་ཉིད་ཕྱིར་རང་གནས་སུ་འབབ་པ་སྟེ། རང་གནས་སུ་ལོག་པ་དང་། རང་གནས་སུ་ལྡང་ཚད་ལྟར་མཉམ་པར་གནས་པ།རང་གནས་སུ་ནད་རྟགས་མངོན་ཚུལ་མེད་པར་འགྱུར་བ་བཅས་ཀྱིས་ཞི་བར་འགྲོ་བས། བཅོས་མི་དགོས་པར་རང་བཞིན་གྱིས་འཚོ་བ་ཡིན་ཞེས་པའི་དོན་ནོ། །གཞན་བླ་གཉན་གསོ་ཚུལ་ལ་ནང་གསེས་ཀྱི་དབྱེ་བ་མེད་ཅིང་བླ་གཉན་རང་ངོས་ནས་དབྱེ་ན་ཞུགས་པ་དང་།ལོག་པ། འདོམས་པ་བཅས་གསུམ་དུ་སྣང་ངོ་། །
ལན། དེ་ནི་བོད་རྒྱལ་ཁྲི་ལྡེ་གཙུག་བརྟན་ནམ་མེས་ཨག་ཚོམ་གྱི་རིང་ལ་བྱུང་བའི་ཕྱོགས་ཀྱི་སྨན་པ་བི་ཇི་ཙན་པ་ཤི་ལ་ཧས་་་རྒྱུད་ཤེལ་གྱི་མེ་ལོང་བྱང་ཁོག་སྟོད་སྨད་ཀྱི་ལེའུ་ལྔ་བཅུ་བ་དང་། བླ་དཔྱད་མ་བུ་བཞི། སྙིང་ཏིག་བསྡུས་པའི་བུ་བཞི། བཅོས་པའི་བུ་དྲུག ཐུན་མོང་མིན་པའི་གསང་བའི་བུ་བཞི། ཕྱག་ན་རྡོ་རྗེས་མཛད་པའི་མགོ་བོའི་རྩོད་ཟློག སྤྲུལ་བའི་ཁྱེའུས་མཛད་པའི་བདུད་རྩི་དར་ཡ་ཀན། ཧ་ཤང་ཀྲིན་དས་མཛད་པའི་རོ་བཀྲ་ཐ་གུ་དགུ་སྦྱོར། རྒྱ་ནག་དྲང་སྲོང་གིས་མཛད་པའི་རིན་ཆེན་དབྱིག་དང་། མོ་དབྱིག་སོགས་གསོ་དཔྱད་ཀྱི་གཞུང་རྣམས་བསྒྱུར་ཅིང་རྒྱལ་པོ་ལ་་་་་ཕུལ་ཏེ་ཟ་འོག་གི་སྒྲོམ་བུར་བཞུགས་པ་ལ་ངོས་འཛིན་བྱེད་དགོས།
ལན། དེ་ནི་ཁྲི་སྲོང་ལྡེ་བཙན་གྱིས་རང་གི་ཡབ་མེས་དམ་པ་ཆོས་རྒྱལ་སོང་བཙན་སྒམ་པོས་འཚོ་བྱེད་སྨན་པ་རྣམས་ལ་གནང་བའི་བཀའ་གཙིགས་བཅུ་གཉིས་སུ་གྲགས་པ་གཞིར་བྱས་ཏེ་་གཏན་ལ་ཕབ་པ་ཡིན་ཏེ། ཁོང་གི་ཞལ་སྔ་ནས། འགྲོ་བའི་མགོན་ཡིན་གྲལ་གྱི་གོང་ལ་ཞོག །འབོལ་གྲུམ་སྟག་གཟིག་ཟ་འོག་གདན་དུ་ཐོངས །སྐྱེལ་བསུ་རྟ་ཡི་རྐང་གླ་གསེར་དུ་ཕུལ། །ཅི་གསུངས་དང་ལོངས་སྨན་པའི་བཀའ་མ་གཅོག །རྒྱལ་སྲིད་ཡིན་ཡང་མ་འཕངས་སྲོག་རིན་ཡིན། །།བཅོས་ནོར་ལག་དགྲས་ཤི་ཡང་སྟོང་མ་ལེན། །སྨན་དུ་ཐལ་བ་བཏང་ཡང་སྨན་རིན་གསེར་དུ་རྫོངས། །ཞལ་དུ་སྐྱེམས་ཞུས་ཤ་གཟུག་རྒྱུན་དུ་དྲོངས། །རྒྱུན་དུ་བསྟེན་ཕྱིར་ངོ་དགའ་ལྐོག་སྨྲས་སྤོངས། །ནམ་བེར་དར་ཟབ་ལྷམ་དང་རྒྱམ་ཐག་ཕུལ། །ཀུན་གྱིས་བཀུར་ལ་ཕྱག་དང་ཞེ་ས་གྱིས། །ཚེ་འདིར་དྲིན་ཆེ་དྲིན་ལན་ཡུན་དུ་སོམས། །ང་ཡིས་ཕུལ་པའི་བླ་གཙིགས་བཅུ་གསུམ་པོར།གང་གིས་འགལ་ཡང་ཆད་པས་གཅད་པར་བྱ། །ཞེས་གསུངས་པ་ལས་རྟོགས་པར་བྱའོ། །
ལན། བོད་ཀྱི་གསོ་རིག་སྨན་གཞུང་ལས་བརྗོད་པའིདབང་བོ་ཉི་ཤུ་རྩ་གཉིས་ནི་མིག་གི་དབང་བོ་དང་རྣ་བའི་དབང་བོ།སྣའི་དབང་བོ། ལྕེའི་དབང་བོ། ལུས་ཀྱི་དབང་བོ། ཡིད་ཀྱི་དབང་བོ། ཕོའི་དབང་བོ། མོའི་དབང་བོ། སྡུག་བསྔལ་གྱི་དབང་བོ། བདེ་བའི་དབང་བོ། ཡིད་བདེ་བའི་དབང་བོ། ཡིད་མི་བདེ་བའི་དབང་བོ། བཏང་སྙོམས་ཀྱི་དབང་བོ། དད་པའི་དབང་བོ། བརྩོན་འགྲུས་ཀྱི་དབང་བོ། དྲན་པའི་དབང་བོ། ཏིང་ངེ་འཛིན་གྱི་དབང་བོ།ཤེས་རབ་ཀྱི་དབང་བོ། མ་ཤེས་པའི་དབང་བོ། སྲོག་གི་དབང་བོ།མི་ཤེས་པ་ཀུན་ཤེས་པར་བྱེད་པའི་དབང་བོ། ཀུན་ཤེས་པ་དང་ལྡན་པའི་དབང་བོ་བཅས་སོ། །
ལན། དབྱར་ཟླ་གསུམ་ནི་འདབ་རྒྱས་ཆར་གྱི་དུས། །ས་ག་སྣྲོན་དང་ཆུ་སྟོད་ནམ་ཚོད་འཛིན། །བྱ་ཡི་རྒྱལ་པོ་ཁུ་བྱུག་སྐད་འབྱིན་དུས། །བདུན་ཅུ་རྩ་གཉིས་མེ་ཁམས་སྙིང་རྩ་རྒྱུ། །ཁུ་བྱུག་སྐད་ལྟར་སྦོམ་ལ་རིང་བར་འཕར། །ལྷག་མ་བཅོ་བརྒྱད་ས་ཁམས་མཆེར་རྩ་རྒྱུ། །ཞེས་པ་ལྟ་བུའོ། །
ལན། བོད་ཀྱི་གསོ་བ་རིག་པ་ལྟར་ན། དབྱར་རྩྭ་དགུན་འབུ་ལ་གློ་བ་གསོ་ཞིང་མཁལ་སྟོབས་འཕེལ་བ་དང་། ཁྲག་ལུད་འགོག་པ་སོགས་ཀྱི་ནུས་པ་ལྡན་པར་མ་ཟད། ད་དུང་རྒན་བྱིས་རླུང་ལྡན་རྣམས་ལ་བདུད་རྩི་ལྟར་ཕན་ཚུལ་དང་ཟུངས་ཟད།བརྗོད་ཡོད། དབྱར་རྩྭ་དགུན་འབུའི་མིང་ལ་རྩྭ་ད་བྱིད་དམ་སྔོ་ད་བྱིད་དང་། དབྱར་རྩྭ། རྩྭ་འབུ། རྩྭ། འབུ་སོགས་འབོད་ཚུལ་ཡོད།
ལན། འབྱུང་རྩིས་མན་ངག་ཟླ་བའི་འོད་ཟེར་ལས། བྱེད་ལས་མ་འཁྲུག་བདེ་སྟེར་ཞིང༌། །འཁྲུགས་ན་ན་འཆིའི་སྡུག་བསྔལ་སྐྱེད། །དེ་ཕྱིར་འབྱུང་འདུས་ཕུང་བོ་ལ། །རྣམ་རྟོག་ལས་སྐྱེད་འདུ་བ་ཡི། །ནད་དང་ཡེ་འབྲོག་གཤེད་བཞིས་སྤྱོད། །བདེ་སྡུག་མ་ལུས་འབྱུང་བར་བྱེད། །དེ་བསལ་ཕྱིར་ན་རྩིས་འདི་གཅེས། །ཞེས་གསུངས་པ་ལྟར་རོ། །
ལན། རྩ་བར། འཚོ་བ་གསུམ་ཟད་འདུ་བ་གཤེད་དུ་བབས།།སྦྱོར་བ་མཚུངས་དང་གནད་དུ་བབས་པ་དང་། །དུས་འདས་རླུང་ནད་སྲོག་རྟེན་ཆད་པ་དང་། །ཚ་བ་ལ་འདས་གྲང་བ་གཏིང་འཁར་བ། །ཟུངས་ཀྱིས་མི་ཐུབ་རྣམ་པར་འཚེ་བ་རྣམས། །འབྲས་བུ་སྲོག་གཅོད་ནད་དགུ་ཞེས་སུ་བཤད། །ཅེས་གསུངས་པ་ཇི་བཞིན་ནོ། །
ལན། མ་རླུང་བུར་ཤོར་ལ་སྨན་ནི་ཕྱི་མའི་རྒྱུད་ལས་བསྟན་པའི་འབྲས་བུ་གསུམ་གྱི་སྨན་མར་མ་བུ་གཉིས་ཀས་བསྟེན་་་་པར་བྱ་བ་དང་། དཔྱད་དུ་བྱིས་པའི་ལུས་རྒྱབ་ཀྱི་སྒལ་ཚིགས་བཅུ་གསུམ་པ་མེ་བཙའ་ཆུང་ངུས་བསྲེག་པར་བྱའོ། །ཞེས་པའི་དོན་ནོ། །དེ་ཡང་འབྲས་གསུམ་སྨན་མར་ནི་རྒྱུད་ཕྱི་མའི་སྨན་མར་ལེའུ་ལས།གྲང་སེལ་ཨ་རུ་བར་སྐྱུར་ཕྱེད་ཆ་སྐྱུང་། །བསྡུས་ཁུ་དྭངས་མ་མར་ཕྱུང་བུ་རམ་སྦྱར། །།ཛཱ་ཏི་ཁ་རུ་ཚ་དང་པི་པི་ལིང་། །སུག་སྨེལ་བཅའ་སྒ་ཁ་ཚར་བཏབ་པ་ཡི། །འབྲས་བུ་གསུམ་གྱི་སྨན་མར་རྒས་ཀ་སྲ། །མིག་དང་རྣ་བ་སོ་དང་སྣ་ཡི་ནད། །མགོ་ནད་རྩ་བྱེར་རྣག་འབྱམས་རླུང་ནད་སེལ། ཁྱད་པར་སྙིང་ལ་རླུང་ཞུགས་འཇོམས་པའི་མཆོག །ཅེས་གསུངས་སོ། །ཡང་ཆུང་དཔྱད་ཉམས་ཡིག་ལས།མ་ལ་ཕྱེ་མར་དང་རླུང་སྨན་བསྲེས་པའི་གསུར་དུད་བདུག་པ་དང་།ཨུག་ཆོས་བཅུ་བའི་ཕྱེ་མ་རས་ཐུམ་མར་ནག་ནང་བཙོས་པའི་ཁུ་བ་་དྭངས་མ་བྱིས་པའི་རྣ་བར་གཏིགས་པའམ། ཨ་རུ་དང་རུ་རྟའི་ཕྱེ་མ་རས་ཐུམ་མར་ནག་ནང་བཙོས་པའི་ཁུ་བ་དྭངས་མ་བྱིས་པའི་རྣ་་བར་གཏིགས་པའམ། ཨ་རུ་དང་རུ་རྟའི་ཕྱེ་མ་རས་ཐུམ་མར་ཁུར་བཙོས་པའི་ཁུ་བ་དྭངས་མ་ཐིགས་པ་རེ་བླུགས་པའམ། ལ་ཕུག་གཞོན་ནུའི་ཁུ་བའམ། ར་གཅིན་རྣ་བར་ཅུང་ཙམ་རེ་བླུག་ན་རྣག་འཛག་ལ་ཕན་ཞེས་དང་། བཀའ་རྒྱ་མ་ལས། རྣ་བ་འོན་པ་ལ་ར་ཡི་གཅིན་བླུགས་ན་འཚོ་བ་ཡིན། ཞེས་དང༌། ཡང་གསོ་རིག་ཀུན་འདུས་ལས། རྣག་འོང་བ་ལ། རྒྱ་ཚྭ་རྒྱམ་ཚྭ་ཁ་རུ་ཚྭ་གསུམ་སྙོམས་མར་ཁུའི་ནང་བསྐོལ་ཏེ་དྲོད་ཡལ་ཙམ་གྱི་ཚེ་ན་ཐིགས་པ་རེ་་རྣ་བར་ལྡུག རྣ་བར་ཟུག་གཟེར་ཆེ་ན་ཨུག་སྣུམ་ལྡུག ཅེས་བཤད།ཡང་སྲིན་ཤས་ཆེ་བ་ལ་གུར་ཁྱུང་སོགས་སྲིན་སྨན་གང་རུང་ཁོང་དུ་་གཏོང་དགོས་པར་ཡང་བཤད།
ལན། སྦྲུལ་གྱི་དུག་གིས་ཁྲག་དག་ལ། །མ་བརྟེན་ལུས་ལ་གནོད་མི་བྱེད། །ཁྲག་ནི་ཅུང་ཟད་ལ་བརྟེན་ཡང༌། །ཏིལ་མར་ཐིགས་པ་བཞིན་དུ་མཆེད། །ཅེས་པ་ལས་འཁུམས་སོ། །
ལན། རྩ་བར། མ་ཞུའི་དབང་གིས་ཕོ་བའི་བད་ཀན་འཕེལ། །བེ་སྣབས་དེ་ཡིས་རླུང་རྒྱུའི་རྩ་སྦུབས་བཀག །ལྷེན་དང་ལྕགས་དྲེག་མེ་དྲོད་ཉམས་ལ་སོགས། །གཅོང་ནད་མ་ལུས་སྐྱེད་པར་བྱེད་པ་ཡིན། །ཞེས་པའི་ལུང་གིས་སྒྲུབ་ནུས་སོ། །
ལན། རྒྱུ་རྐྱེན་ནད་ཀུན་འཁྲུགས་པར་བྱེད་པ་དང༌། །ཁྱད་པར་ཤ་རུལ་བཙོང་སྒོག་ཆང་སྐྱུར་སོགས། །མིག་ལ་གནོད་ཅིང་ཁྲག་མཁྲིས་སྐྱེད་པའི་ཟས། །བསྟེན་པ་རྩ་ནང་འགྲིབས་པས་མིག་ནད་སྐྱེད། །སྤྱོད་ལམ་དྲག་ཤུལ་མི་ཐེག་ཁུར་བ་དང་། །དུ་བ་བསེར་བུ་ཁ་བ་མཚོན་ལ་སོགས། །རྐྱེན་གྱིས་ཕོག་པས་མིག་ནད་སྐྱེད་པར་བྱེད། །ཅེས་གསུངས་པའོ། །དྲི་བ མིག་གི་ནད་ལ་གསལ་བྱེད་སྨན་མར་བཏང་། །སྐྱེར་ཁཎྜ་ནུ་ཞོ་སྦྱར་བ་མིག་ཏུ་བླུག །ཅེས་པའི་དོན་ཅི་ཡིན།
ལན། བྱིས་པའི་མིག་ནད་ལ་ཕྱི་མའི་རྒྱུད་ནས་གསུངས་པའི་གསལ་བྱེད་དགུ་པའི་སྨན་མར་མ་བུ་གཉིས་ཀས་སམ་བྱིས་་་་་་་པས་ཁོང་དུ་བསྟེན་པ་སྐབས་དང་བསྟུན། སྐྱེར་བའི་ཁཎྜ་ནུ་ཞོ་སྐྱོན་མེད་དང་སྦྱར་བའི་དྭངས་མ་དེ་བྱིས་པའི་མིག་ལ་ཐིགས་པ་རེ་ལྡུག་་པའམ་གཏིགས་པར་བྱ། ཞེས་པའོ། །གསལ་བྱེད་དགུ་པའི་སྨན་མར་ནི། ཕྱི་མ་རྒྱུད་ཀྱི་སྨན་མར་ལེའུ་ལས། འབྲས་བུ་གསུམ་བསྡུས་འོ་མ་མར་ལ་བསྡུ། །ཆུ་ཚོད་དྭངས་མ་ལྕགས་ཕྱེ་ཨ་བ་སྤྲུལ། །གུར་ཀུམ་གོ་སྙོད་མདུང་རྩེ་གསལ་བྱེད་དགུ །མིག་འགྲིབས་རབ་རིབ་དམར་ཚག་སྐམ་ཚག་སེལ། །།ཞེས་གསུངས། ཡང་ཆུང་དཔྱད་ཉམས་ཡིག་ལས། སག་རྩི་ཞེས་ནཱི་ལ་ཐོ་ཋའམ་མཚུར་སྔོན་བཏུལ་མའི་ཕྱེ་ཞིབ་ཨེན་ཙམ་རེ་མར་གསར་དང་སྦྱར་བ་མིག་ནང་དུ་ཅུང་་ཟད་རེ་བླུགས་ན་ཕན་ཞེས་དང་། ལྷན་ཐབས་ལས། བྱིས་པའི་མིག་ལ་རྡོ་དྲེག་དཀར་པོ(བཏུལ་མ)དང་། །ནུ་ཞོ་སྦྱར་བས་བྱིས་པའི་མིག་ནད་སེལ། །ཞེས་སོ། །
ལན། ཕྱི་རོལ་གྱི་ཡུལ་དང་སྐྱོན་ཅན་མིན་པའི་མིག་གི་དབང་བོ་དང་དེར་བརྟེན་པའི་རྣམ་ཤེས་གསུམ་འཕྲད་པ་ལས་་་་་་་་གཟུགས་སོ་སོར་མཐོང་ཐུབ་ཅིང༌། དཔེར་ན། དྲོད་གཤེར་དུས་གསུམ་འཛོམས་པའི་ལྡུམ་ར་རུ། །མེ་ཏོག་སྣ་ཚོགས་རྣམ་པར་བཀྲ་བཞིན་ནོ། །དྲི་བ མེ་དྲོད་ཀྱི་སྐྱོན་ཡོན་ཇི་ལྟར་ཡིན།
ལན། དེ་ལྟར་བཤད་པའི་མེ་དྲོད་དེ་ཉིད་ཀྱི་ཡོན་ཏན་ནི་ཟས་སྐོམ་བཞུ་བཏུལ་གྱི་འབྲས་བུ་སོ་སོར་ཅི་བདེར་འབྱུང་བའིལུས་ཀྱི་ཟུངས་དང་དྲི་མ་རྣམས་ཆ་སྙོམས་ཤིང་བདེ་བར་གནས་ལ་་་བྱ་བ་ལ་བརྩོན་ཞིང་སྤྲོ་བ་དང་། གཟི་མདངས་རྒྱས་ཤིང་ཁྱད་པར་ལུས་ཀྱི་གཟི་མདངས་མཆོག་ཏུ་འཕེལ་བས་ཚེ་རིང་བར་འགྱུར་རོ། །གལ་ཏེ་དེ་ཉིད་ཀྱི་སྟོབས་ཞན་ན་དྭངས་མ་སོགས་རིམ་བཞིན་དུ་སྐྱོན་ཅན་དུ་གྱུར་ནས་མདངས་སོགས་རྒྱས་པར་མི་འགྱུར་བའི་ཕྱིར་ལུས་སྟོབས་འཕྲི་ནས་ནད་སྣ་ཚོགས་ཀྱིས་གདུང་བ་ཡིན་ཏེ། སྐྲན་དང༌། སྐྱ་རྦབ། འོར། དམུ་ཆུ་སོགས་ཁོང་ནད་མ་ལུས་པ་སྐྱེད་པར་བྱེད་ལ། མན་རྒྱུད་ལས། ཁོང་ནད་ཀུན་གྱི་རྩ་བ་མ་ཞུ་བ་ཞེས་དང་།ཡང་ན། བད་མཁྲིས་རླུང་གིས་འཇུ་བའི་མཐུ་ཉམས་ཏེ། །མྱག་བྱེད་བད་ཀན་དག་གིས་མྱག་མ་ནུས། །འཇུ་བར་བྱེད་པའི་མཁྲིས་པས་འཇུ་མ་ནུས། །མེ་མཉམ་རླུང་གིས་དྭངས་སྙིགས་འབྱེད་མ་ནུས། །དེ་ལ་མ་ཞུ་ཞེས་སུ་བརྗོད་པ་ཡིན། །མ་ཞུའི་དབང་གིས་ཕོ་བའི་བད་ཀན་འཕེལ། །བེ་སྣབས་དེ་ཡིས་རླུང་རྒྱུའི་རྩ་སྦུབས་བཀག །ལྷེན་དང་ལྕགས་དྲེག་མེ་དྲོད་ཉམས་ལ་སོགས། །གཅོང་ནད་མ་ལུས་སྐྱེད་པར་བྱེད་པ་ཡིན། །ཞེས་པ་ལྟར་མེ་དྲོད་གསུམ་པོ་དེ་རང་གི་ཚད་ལས་ལྷག་ནའང་མི་འཇུ། ཆད་ནའང་མི་འཇུ་བས། རྒྱུད་ལས།ལྷག་ན་གང་ལྷག་དགྲར་སྡང་ཕ་སྤུན་འདྲ། །ཆད་ན་གང་ཆད་སྐྱོང་དགོས་མོ་ངན་འདྲ། །ཞེས་པ་ལྟར་ལུས་འཚོ་བའི་རྟེན་སྲོག་འདོར་མིན་མེ་དྲོད་ལ་ཧ་ཅང་རག་ལས་སོ། །
ལན། གནས་ནི་ཞུ་བའི་གནས་ལོང་དང་མ་ཞུ་བའི་གནས་ཕོ་བའི་བར་ན་གནས། འབུམ་ནག་གསལ་སྒྲོན་ལས། མ་ཞུ་བའི་གནས་ཕོ་བ་ནས་ཞུ་བའི་གནས་རྒྱུ་མར་འགྲོ་ཞིང་འཇུག་པའི་ལམ་་་ཕོ་བའི་ཟངས་ཚགས་ཀྱི་སྒོ་དེའི་སྒོ་གཏན་ལྟ་བུ་ཡིན་ཞེས་དང་།འབུམ་ཆུང་གསལ་སྒྲོན་ལས། མཁྲིས་པ་འཇུ་བྱེད་དེའི་གནས་ནི།ཞུ་དང་མ་ཞུ་བའི་བར་ཕོ་བའི་ཟངས་ཚགས་འོག་གི་རྒྱུ་མའི་མགོ་ལྟེ་བའི་ཐད་ན་གནས། ཞེས་པ་ལྟར། ཟླ་ཟེར་དུའང༌། དེ་ནི་ཟས་ཀྱི་གནས་ཡིན་ཞིང་འཛིན་ཅིང་འཛིན་བྱེད་ཅེས་བསྟན་ཏོ། །ཚིག་དོན་ཉི་མ་ལས། མེ་དྲོད་ཀྱི་རྟེན་ནམ་གཙོ་བོ་དེ་ནི་ཞུ་བའི་གནས་དང་།མ་ཞུ་བའི་གནས་ཀྱི་བར་ཕོ་ལོང་མཚམས་ཀྱི་ཟངས་ཚགས་ལུ་གུའི་་་མགོ་ཞེས་པའི་སྒོར་འདུག་ཅེས་གསལ། འདི་དག་ནི་གཙོ་ཆེར་དགོངས་པ་ཡིན་གྱི་དོན་དུ་དེའི་ཆ་ཤས་ལུས་ཟུངས་རེ་རེ་ཀུན་ལ་སོ་སོར་གནས་པ་ཡིན་ཏེ། དྭངས་མ་ལ་གནས་པའི་མེ་དྲོད་དང་།ཁྲག་ལ་གནས་པའི་མེ་དྲོད། ཤ་ལ་གནས་པའི་མེ་དྲོད་སོགས་ཀྱི་གཞན་རྣམས་ཀྱང་ཤེས་པར་བྱའོ། །བཤད་རྒྱུད་དུ། གཉིས་པ་ལུས་ཀྱི་མེ་དྲོད་རང་གནས་འདུག ཆ་ཤས་ལུས་ཟུངས་ཀུན་ལ་གནས་པའོ། །དེ་ལ་ནང་གསེས་སུ་དབྱེ་ན་གསུམ་སྟེ། བད་ཀན་མྱག་བྱེད་ཅེས་པ་ཕོ་བའི་སྟོད་ལ་གནས་ནས་ཟས་ཁམས་རྣམས་རྫས་འདག་་་་པ་ལྟར་བཤིག་ཅིང་ནལ་ནལ་བོར་བྱེད་པ་དང༌། མཁྲིས་པ་འཇུ་བྱེད་ཅེས་པ་ཕོ་བའི་སྨད་ལ་གནས་ནས་ཟས་སྐོམ་རྣམས་འཇུ་ཞིང་་བཞུ་བར་བྱེད་པ། རླུང་མེ་མཉམ་ཞེས་པ་རྒྱུ་ལོང་སོགས་ལ་གནས་ནས་དྭངས་སྙིགས་ལེགས་པར་བྱེད་པའོ། །ཞེས་འབྱུང་བ་ལྟར་རོ། །
ལན། དེ་ཡང་ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་ཅན་ཡོངས་ལ་འབྱུང་བ་ལྔས་མ་ཁྱབ་པ་དང་། འབྱུང་བ་ལྔས་མ་སྐྱེད་པའི་བརྟན་གཡོའི་དངོས་པོ་ཕྲ་རབ་ཙམ་ཡང་མེད་་་་་་་པའི་ཕྱིར་འགྲོ་བ་རྣམས་ཀྱིས་དུས་རྒྱུན་པར་ལོངས་སུ་སྤྱོད་བཞིན་་་་པའི་ཟས་སྐོམ་གྱི་རིགས་གང་ཡང་འབྱུང་བ་ལྔས་སྐྱེད་པ་ཡིན་པས།དེ་དག་མེ་དྲོད་ཀྱིས་འཇུ་ཚུལ་ནི་བཤད་རྒྱུད་དུ། ཁྱད་པར་སྲོག་འཛིན་རླུང་དེ་སྤྱི་བོར་གནས། །གྲེ་བ་བྲང་གཞུང་རྒྱུ་ཞིང་ཟས་སྐོམ་མིད། །དབུགས་རྔུབ་མཆིལ་འདོར་སྦྲིད་པ་སྒྲེག་པ་འབྱིན། །བློ་དང་དབང་བོ་གསལ་ཞིང་སེམས་འཛིན་བྱེད། །ཅེས་པ་ལྟར། ཁ་དང་མིད་པ་བརྒྱུད་དེ་ལྟོ་བར་བཅུག་པ་ན་རྫས་ཆུ་དང་ཇ་འོ་མ་ཆང་ལ་་་སོགས་པའི་སྐོམ་གྱི་ཆ་ཤས་རྣམས་ཀྱིས་གོང་བུར་གནས་པ་རྣམས་་་་བཤིག་ཅིང་། རྫས་སྣུམ་པ་མར་ལ་སོགས་པའི་སྣུམ་པའི་རང་བཞིན་གྱིས་མཉེན་ཞིང་འཇམ་པ་ཉིད་དུ་བྱས་པ་ཡིན་པ་ལ། དེ་ལྟར་མ་ཞུ་བའི་གནས་ནས་རིམ་བཞིན་སྨིན་ཞིང་འཇུ་བར་བྱེད་པ་ནི་མེ་དང་་་མཉམ་དུ་གནས་པ་ཞེས་བྱ་བའི་རླུང་གིས་མཁྲིས་པ་འཇུ་བྱེད་མེ་ཡི་་རང་བཞིན་དག་ཆེ་ཆེར་བུས་པ་དེ་ཡིས་ཕོ་བའི་གནས་སུ་སྨིན་ཞིང་་འཇུ་བར་བྱེད་པ་ཡིན། ཟླ་ཟེར་དུ། ཟས་ནི་དུས་སུ་ཟོས་གྱུར་པ། །ལྟོ་བར་སྲོག་གི་རླུང་གིས་དྲངས། །སྐོམ་གྱིས་གོང་བུར་རྣམ་པར་དབྱེ། །སྣུམ་གྱིས་མཉེན་པར་བྱས་པ་ཡིན། །མེ་མཉམ་གནས་ཀྱིས་བུས་ནས་ནི། །མ་ཞུའི་གནས་ནས་རྣམ་སྨིན་བྱེད། །ཕྱི་ཡི་སྣོད་ནས་འབྲས་ཆུ་ལྟར། །ལྟོ་བའི་མེ་ཡིས་ཞུ་བར་བྱེད། །ཅེས་སོ། །
ལན། མེ་བུམ་རྒྱག་སྐབས་ནད་པའི་གནས་ཚུལ་ལ་གཞིགས་ཏེ་མེ་བུམ་ཆེ་ཆུང་འོས་འཚམ་ཞིག་བེད་སྤྱད་དེ་མེ་འབར་་་སླ་བའི་ཤོག་ཚལ་ཆུང་ངུར་མེ་སྦར་ཏེ་མེ་བུམ་ནང་མགྱོགས་པོར་་་་བཅུག་ནས་ནད་དམིགས་སྟེང་སྦྱར་ཏེ་ཤ་པགས་དམ་པོར་བཟུང་བ་དང་ལག་པས་ཡང་ཡང་བརྡུངས། ཟུག་འཇགས་རྗེས་དེའི་མཐའ་ཆུ་ཕྲན་ཙམ་བྱུགས་ཏེ་ལག་གཅིག་གིས་ཤ་པགས་མནན་པ་དང་།གཅིག་གིས་མེ་བུམ་དེ་ག་ལེར་བཀོག་པའི་གནས་དེར་སྐྲངས་པ་་་དང་མདོག་དམར་སྨུག་ཁྲག་ངན་ཆུ་སེར་སོགས་ཡོད་ན་རྨ་ཆུངམང་པོ་གཤགས་ནས་ཡང་བསྐྱར་མེ་བུམ་བཙུགས་ཏེ་འཐེན་དགོས་་མིན་གནས་ཚུལ་ལ་བལྟ་དགོས།
ལན། མེ་དབལ་ཞེས་པའི་ནད་དེ་ནི་གཙོ་བོ་གདོང་དང་རྐང་ལག་རྐེད་པ་སོགས་ལུས་ཀྱི་ཕྱིའི་པགས་པའི་ཆ་གང་ཞིག་ཏུ་འབྲུམ་ཐོར་མེས་འཚིག་པ་འདྲ་བའི་ཆུ་བུར་སྒོར་དབྱིབས་ཟུར་མང་ཅན་གྱི་གཟུགས་སུ་མཆེད་སྐྱེན་པས་ན་མེ་འཁོར་ལོའམ་མེ་དབལ་་་་་ཞེས་བཤད་པ་ཡིན་ནོ། །
ལན། མེ་བཙའ་གདབ་ཏུ་རུང་བའི་ནད་གཞི་ནི། །མ་ཞུ་མེ་ཉམས་སྐྱ་རྦབ་དམུ་ཆུ་སྐྲན། །གྲང་མཁྲིས་མགོ་དང་ཡན་ལག་ཆུ་སེར་དང༌། །འབྲས་དང་ལྷོག་པ་སྟོངས་པའི་ཚ་བ་དང༌། །སྨྱོ་བྱེད་བརྗེད་བྱེད་རྩ་ནད་ཐམས་ཅད་དང་། །ཚ་རྗེས་ཕལ་ཆེར་མེ་ཡིས་བཅད་པ་སྟེ། །མདོར་ན་བད་རླུང་ལས་གྱུར་གྲང་བ་ཀུན། །རྩ་ནད་ཆུ་སེར་མེ་ཡིས་བསྲེགས་པ་བསྔགས། །ཞེས་སོ། །དྲི་བ མེ་བཙའི་ཕན་ཡོན་ག་འདྲ་ཡིན།
ལན། ཕན་ཡོན་རྩ་ཡི་འབྲོས་འཕྲང་འགེགས་པར་བྱེད། །ཨ་ནའི་ཟུག་གཅོད་རླུང་ནད་ཁ་ཡན་གནོད། །མ་ཞུ་འཇུ་ཞིང་ལྷེན་སྐྲན་བཤིག་པར་བྱེད། །འབྲས་དང་རྨ་རྒན་ཤ་རོ་ངན་པ་གཅོད། །སྐྲངས་པའི་མགོ་མནོན་ཆུ་སེར་འདྲེན་སྐེམ་སྡོམ། །དོན་སྣོད་སྒོ་བསྲུང་དྲོད་སྐྱེད་དྲན་པ་གསལ། །གསོ་དཔྱད་གཞན་བརྡུགས་ཕལ་ཆེར་མེ་ཡིས་གསོ། །ཞེས་པའོ། །
ལན། རྒྱུད་ལས། ཁྱད་པར་བརྟག་པ་མེ་གཟའ་ཆུ་གཟའ་གཉིས། །མེ་གཟའ་གཞོགས་གཡས་ལ་ཕོག་ལྕེ་གཡས་ཐུང༌། །ཚ་བ་ཆེ་ཞིང་སེན་མོ་གཞོབ་རོག་འོང༌། །ཆུ་གཟའ་གཡོན་ལ་ཕོག་ཅིང་ལྕེ་གཡོན་ཐུང་། །ལུས་ཀུན་དྲོད་དང་བྲལ་ཞིང་ཆུ་རྒྱུས་གྱོང༌། །ཞེས་པའོ། །
ལན། སྟོད་འགྲེལ་ཞེས་པའི་ཕྱག་རྡོར་རྩ་རྒྱུད་ཀྱི་འགྲེལ་བའི་ལུགས་ལ་ལོ་རྒན་དྲུག་ཅུར་མེ་དང་ཤིང་སོགས་འབྱུང་བས་་ཁམས་ཀྱི་སྒོ་ནས་མི་འབོད་པར་རབ་བྱུང་གི་ལོ་ཞེས་འབོད་པས་རེད།
ལན། མོ་ནད་ཕལ་བ་བརྒྱད་ཟེར་བ་ནི་མཚན་མའི་ནད་དང་བུ་མ་ཕྱིན་པ། མགོ་མཇུག་ལོག་པ། རོགས་མ་ཕྱིན་པ། བུ་སྣོད་ལུག་པ། ཁྲག་མ་ཆད་པ། ནད་གཞུག་ལུས་པ། དུག་ཐབས་གྱུར་པ་བཅས་སོ། །
ལན། དེ་ནི་རྒྱུད་བཞི་ལས། དེ་ལ་སྡོན་ལས་ཟས་སྤྱོད་གདོན་རྐྱེན་གྱིས། །མངལ་ནད་ལྔ་དང་རྩ་ནད་བཅུ་དྲུག་དང༌། །སྐྲན་ནད་དགུ་དང་སྲིན་ནད་རིགས་གཉིས། །མོ་ནད་གཙོ་བོ་སུམ་ཅུ་རྩ་གཉིས། །ཕལ་བའི་ནད་བརྒྱད་བཞི་ཐམ་པ་འགྱུར། །ཞེས་གསུངས་པ་ལྟར་མངལ་ནད་རླུང་གྱུར་དང་མཁྲིས་གྱུར། བད་ཀན་ལས་གྱུར་པ། ཁྲག་ལས་གྱུར་པ། འདུས་པ་ལས་གྱུར་པ་སྟེ་མངལ་ནད་ལྔ་དང་། སྙིང་གི་ཁྲག་ཚབས་དང་གློ་བའི་ཁྲག་ཚབས། མཆིན་པའི་ཁྲག་ཚབས། མཆེར་བའི་ཁྲག་ཚབས། མཁྲིས་པའི་ཁྲག་ཚབས།མཁལ་མའི་ཁྲག་ཚབས། རྒྱུ་མའི་ཁྲག་ཚབས། འོ་མའི་ཁྲག་ཚབས།ནུ་མའི་ཁྲག་ཚབས། ཁྲག་ཚབས་གོར་བ་སྟེ་ཁྲག་ཚབས་ཀྱི་ནད་བཅུ་དང་མགོ་བོའི་རླུང་ཚབས་དང་རུས་པའི་རླུང་ཚབས། མཁལ་མའི་རླུང་ཚབས། ཕོ་བའི་རླུང་ཚབས། རྒྱུ་མའི་རླུང་ཚབས་བཅས་རྩ་མངལ་སྐྲན་ཆུ་བུར་ཅན་གྱི་ནད་དང་ཁྲག་ནད་བཅུ་དྲུག་དང་།སྐྲན་ཧྲེན་པོའི་ནད། ཤ་སྐྲན་བེམ་པོའི་ནད། རྨེན་སྐྲན་གྱི་ནད། ཕོ་སྐྲན་རེམས་པའི་ནད། སྐྲན་རོ་ནག་པོའི་ནད། རྩ་སྐྲན་ལིང་བའི་ནད། ས་བོན་གྱི་སྐྲན་ནད། ཁྲག་སྐྲན་ཟ་ཁུ་སྟེ་སྐྲན་ནད་དགུ་དང་མངལ་གྱི་སྲིན་བུ་ལངས་པའི་ནད་དང་མངལ་གྱི་སྲིན་བུ་ཁྲོས་པའི་ནད་དེ་སྲིན་བུའི་ནད་གཉིས་བཅས་བསྡོམས་པས་མོ་ནད་གཙོ་བོ་་་་་སུམ་ཅུ་སོ་གཉིས་དང་དེའི་སྟེང་དུ་མཚན་མའི་རིགས་གཅིག་དང་་་་བུ་མ་ཕྱིན་པ་དང་མགོ་མཇུག་ལོག་པ། རོགས་མ་ཕྱིན་པ། སྣོད་ལུག་པ། ཁྲག་མ་ཆོད་པ། ནད་གཞུག་ལུས་པ། དུག་ཐབས་ཏེ་ཕལ་བའི་ནད་བརྒྱད་བཅས་བསྡོམས་པས་མོ་ནད་བཞི་བཅུ་ཐམ་པ་་་་་་་འབྱུང་བ་ཡིན།
ལན། དམུ་ཆུ་ཞེས་པ་ནི་ཕོ་བའི་མེ་དྲོད་ཉམས་པ་ལས་སྐྱེ་བར་འགྱུར་ལ། དམུ་ཞེས་ལྷ་སྲིན་སྡེ་བརྒྱད་ཀྱི་ནང་ཚན་གདུག་པ་ཅན་ཞིག་གི་མིང་ཡིན་པས་དེས་བཏང་བའི་ནད་ཆུ་ཁམས་ཀྱི་སྙིགས་མ་དྭངས་མའི་གནས་སུ་ཤོར་ནས་རྫིང་བུ་ཆུའི་ཁེངས་པ་་་་་་་་ལྟར་དོན་སྣོད་རང་རང་གི་གནས་སུ་རྒྱས་པའི་ཆུ་ནད་ལའོ།།
ལན། བད་ཀན་ནད་ལ་ཟས་མ་ཟོས་པའི་ལྟོ་སྟོང་དང་གཅིག ཐུར་སེལ་རླུང་ལ་ཟས་ཟ་བའི་སྔོན་དང་གཉིས། མེ་མཉམ་རླུང་ལ་ཟས་ཀྱི་དབུས་དང་གསུམ། ཁྱབ་བྱེད་རླུང་ལ་ནངས་པར་ཟས་ཟོས་པ་དང་གྱེན་རྒྱུའི་རླུང་ལ་དགོང་མོ་ཟས་ཟོས་པའི་མཐར་་་དང་བཞི། ཡི་ག་འཆུས་པར་སྨན་དང་ཟས་ཁམ་རེ་སྤེལ་ནས་གཏོང་བ་དང་ལྔ། ནད་ཕལ་ཆེར་ལ་ཟས་ཞུ་མཚམས་གཏོང་བ་དང་དྲུགའཁྲུ་སྐྱུགས་དང་ལུད་པ་གློ་ནད་དབུགས་མི་བདེ་བར་དུས་མིན་ཙེ་་་གུར་གཏོང་བ་དང་བདུན། སྨན་གྱིས་བསུན་པར་ཟས་བཅས་གཏོང་བ་དང་བརྒྱད། སྐྱིགས་བུ་དང་འདར་བ་ལ་ཟས་ཀྱི་སྔོན་རྗེས་གཉིས་སྨན་གྱིས་མནན་པའི་ཚུལ་གྱིས་གཏོང་བ་དང་དགུ། ནམ་ཚོང་ཡན་ཆད་ཀྱི་ནད་ལ་མཚན་མོ་གཏོང་བ་བཅས་བཅུའོ།།
ལན། སྨན་གྱི་ནུས་པ་ཞེས་པའི་གོ་དོན་ནི། རྫས་གང་ཞིག་ཚུལ་ལྡན་དུ་བསྟེན་ན་བདེ་བ་སྐྱེད་པའི་ཕྱིར་སྨན་ཞེས་འབྲས་་་་བུའི་མིང་རྒྱུ་ལ་བཏགས་པ་དེ་གཞན་ཕྱོགས་འཇོམས་ཤིང་རང་་་་་་ཕྱོགས་འཕེལ་བྱེད་ཀྱི་དོན་བྱེད་ནུས་པ་ནི་རོ་དྲུག་ལྷན་ཅིག་ཏུ་གནས་པའི་རོའི་ནུས་པ་དང་ངོ་བོའི་ནུས་པ་གཉིས་ལས་རྫས་ཐམས་ཅད་རོ་དྲུག་ལས་མི་འདའ་བས་སྤྱི་ལ་ཁྱབ་ཅིང་། རོ་སྤྱིའི་རང་རྒྱུད་ལ་ཡོད་པའི་འབྱུང་བའི་རང་བཞིན་ལྕི་ལ་སོགས་ཕནགནོད་ནུས་པ་ལ་ནུས་པ་ཞེས་བྱ་བ་ཡིན་ནོ། །དྲི་བ སྨན་གྱི་རྩ་བའི་རོ་དྲུག་ལས་མངར་བ་དང་པོར་སྨྲ་བའི་རྒྱུ་མཚན་ཅི་ཡིན།
ལན། སྐྱེམ་པའི་བཤད་རྒྱུད་ཀྱི་འགྲེལ་བ་ཚིག་དོན་ཉི་མ་ལས། བསྒྲུབ་བྱ་ཁམས་སྙོམས་པར་འཕེལ་ན་ནད་མེད་པར་འཚོ་བ་ལ་ལྟོས་པ་སྟེ། བློ་གྲོས་རྒྱ་མཚོས་ཞུས་པའི་མདོར། འབྱུང་བ་ཆེན་པོ་རྣམས་ཀྱི་ཁམས་སྙོམས་པ་ནི་ནད་མེད་པ་ཡིན་ནོ། །ཞེས་འབྱུང་བ་ལ། སྒྲུབ་བྱེད་ཀྱི་སྨན་དེ་དང་མཐུན་པར་བསྟེན་དགོས་ཤིང་།དེ་ལ་ཡང་ཆོས་མངོན་པའི་བསྟན་བཅོས་རྒྱུ་གདགས་པར། རོ་མངར་བ་ནི་ཁམས་སྙོམས་པས་སོ། །ཞེས་པའི་རིག་པས་གང་ལུས་འཚོ་བའི་ཁམས་ཤས་ཆེ་བ་དེ་དང་པོར་བཞག་གོ། །ཞེས་དང་སྦྱོར་བ་སྨན་གྱི་གནས་རང་དུའང༌། རོ་ནི་མངར་སྐྱུར་ལན་ཚྭ་ཁ་ཚ་བསྐ།།གོ་རིམ་བཞིན་དུ་འཚོ་བྱེད་སྟོབས་ཆེན་ཡིན། །ཞེས་གསུངས་པས་རྟོགས་སོ། །
ལན། བོད་མཁས་པའི་སྨན་གྱི་རོ་ནུས་ཞུ་རྗེས་བཤད་པ་བཻ་ཌཱུརྱའི་མེ་ལོང་ལས། ས་སྨན་ལྕི་བརྟན་རྟུལ་འཇམ་སྣུམ་སྐམ་དྲུག།ཆུ་སྨན་སླ་བསིལ་ལྕི་རྟུལ་སྣུམ་འཇམ་མཉེན། །མེ་སྨན་ཚ་རྣོ་སྐམ་རྩུབ་ཡང་སྣུམ་གཡོ། །རླུང་སྨན་ཡང་གཡོ་གྲང་རྩུབ་སྐྱ་ལ་སྐམ། །ནམ་མཁའ་འབྱུང་བཞིའི་སྨན་ལ་སྤྱིར་ཁྱབ་སྟེ། །དེ་ལྟར་རྒྱུ་ཡི་ནུས་པ་ཉེར་དྲུག་ཀྱང་། །ཕན་ཚུན་འདུ་འཕྲད་དབང་ལས་འབྲས་བུའི་དུས། །ཡོན་ཏན་འཇམ་དང་ལྕི་དྲོ་སྣུམ་དང་བརྟན། །གྲང་བ་རྟུལ་བ་བསིལ་མཉེན་སླ་དང་སྐམ། །སྐྱ་དང་ཚ་བ་ཡང་དང་རྣོ་རྩུབ་གཡོ།།བཅུ་དང་བདུན་གྱིས་མཚན་ཉིད་ཉི་ཤུ་འཇོམས། །ཞེས་གསུངས་པ་ལྟར་སྨན་གྱི་ཡོན་ཏན་བཅུ་བདུན་ནི་རྒྱུ་འབྱུང་བའི་ཡོན་ཏན་ཉེར་་དྲུག་གི་འདུ་འཕྲད་ལས་བྱུང་བ་ཡིན་པ་ཤེས་པར་བྱའོ །
ལན། རོ་ནི་མངར་སྐྱུར་ལན་ཚྭ་ཁ་ཚ་བསྐ། །གོ་རིམ་བཞིན་དུ་འཚོ་བྱེད་སྟོབས་ཆེན་ཡིན། །ཞེས་དང༌། ནད་གང་སེལ་བ་རོ་ཡི་ལས་བསྟན་པ། །མངར་སྐྱུར་ལན་ཚྭ་ཚ་བས་རླུང་འཇོམས་ཤིང༌། །ཁ་དང་མངར་དང་བསྐ་བས་མཁྲིས་པ་སེལ། །ཚ་སྐྱུར་ལན་ཚྭས་བད་ཀན་སེལ་བར་བྱེད། །ཅེས་པའོ། །
ལན། ནད་རྣམས་ཞི་བ་དང་ལུས་ལ་ཕན་ཕྱིར་སྨན་ཞེས་བྱ་བ་བརླན་གཤེར་དངོས་པོ་ཆུ་རུ་གྲུབ་པར་སྨན་ཆུ་ཞེས་པར་གྲགས་པ་ཡིན་ཏེ། །ངོས་འཛིན་སྤྱིར་ནི་སྨན་ཆུ་ཕལ་ཆེར་རྭ་གཞོབ་དྲི་བྲོ་གཡའ་ལ་དྭངས་ཤིང་ཅུང་ཟད་གར་བའི་ཉམས་དང་ལྡན་པའོ། །སྨན་ཆུ་དག་ལ་རིགས་ནི་ལྔ་ཡོད་ལ། སྨན་ཆུ་མདོག་སྔོ་ལ་ཅུང་ཟད་ནག་པ་རོ་མངར་ཞིང་ལྕི་བ་དེས་ནི་མཁྲིས་པའི་ནདརྣམས་སེལ་བར་བྱེད། སྨན་ཆུ་མདོག་སེར་ལ་རོ་ཁ་ཞིང་ལྕི་བ་དེས་ནི་རླུང་གི་ནད་རྣམས་སེལ་བར་བྱེད། སྨན་ཆུ་མདོག་སྐྱ་ལ་རོ་སྐྱུར་ཞིང་ཡང་བ་དེས་ནི་བད་ཀན་གྱི་ནད་རྣམས་སེལ་བར་བྱེད། སྨནཆུ་མདོག་དམར་ལ་རོ་ཁ་བ་དེས་ནི་ཁྲག་གི་ནད་རྣམས་སེལ་བར་་་་་་བྱེད། སྨན་ཆུ་མདོག་སྨུག་ལ་རོ་བསྐ་བ་དེས་ནི་ཆུ་སེར་གྱི་ནད་རྣམས་སེལ་བར་བྱེད་པ་ཡིན། སྨན་ཆུ་དང་ཆུ་ཚན་དག་ནི་སོས་དང་དགུན་སྨད་ཀྱི་ཚེ་འབྱུང་བ་གཞན་ལ་མ་འདྲེས་པར་རངཁམས་རྒྱས་པའི་ཕྱིར་ན་ནུས་པ་ཆེ་བ་ཡིན་ནོ། །
ལན། སྨན་ནུས་རྩ་ལ་མྱུར་དུ་འཁྲིད་པར་བྱེད་པའི་རྟ་དང་། སྨན་ཁོང་དུ་འཕུལ་བར་བྱེད་པའི་རྟ་གཉིས་ཏེ། སྔ་མ་ནི་རླུང་ལ་བུ་རམ་དང་། ཁྲག་དང་མཁྲིས་པ་ལ་ཀ་ར། བད་ཀན་དང་ཆུ་སེར་ལ་སྦྲང་རྩི་བཅས་གསུམ་དང༌། ཕྱི་མ་ནི་རླུང་ལ་གར་ཆང་དང༌། མཁྲིས་པར་གངས་ཆུའམ་ཆུ་སྐོལ་གྲང་མོ། བད་ཀན་ལ་ཆུ་སྐོལ་ཚན་མོ་བཅས་སོ། །
ལན། བོད་ཀྱི་སྨན་གཞུང་ལས་སྨན་སྣ་བརྒྱད་ཟེར་བ་ནི་རིན་པོ་ཆེའི་སྨན། རྡོ་སྨན། ས་སྨན། ཤིང་སྨན། རྩྭ་སྨན། ཐང་སྨན།སྔོ་སྨན། སྲོག་ཆགས་ཀྱི་སྨན་བཅས་སོ། །
ལན། དེ་ནི་གཡུ་ཐོག་རྙིང་མ་ཡོན་ཏན་མགོན་པོའི་རྣམ་ཐར་ལས། བོད་ཀྱི་སྨན་པ་མཁས་པ་མི་དགུའི་ལུགས་ནི་མ་འོངས་པ་ན་རིམ་པ་བཞིན་འདི་ལྟར་འབྱུང་སྟེ། བི་བྱིའི་ལུགས་ལ་བི་བྱིའི་པོ་ཏི་ཁ་སེར། འུག་པའི་ལུགས་ལ་ལག་ལེན་གསལ་སྒྲོན། ཆེར་རྗེའི་ལུགས་ལ་ཆེར་རྗེའི་ཟིན་ཐིག བྲང་ཏིའི་ལུགས་ལ་གདམས་ངག་གསེར་བྲེ་དང་དངུལ་བྲེ། མི་ཉག་གི་ལུགས་ལ་རྡོ་སྦྱོར་ཆེན་མོ།གཡུ་ཐོག་གི་ལུགས་ལ་གཡུ་ཐོག་ཉམས་ཡིག་ཁྲིད་ཡིག རྒྱུད་ཀྱི་ཆ་ལག་བཅོ་བརྒྱད། གཉའ་བའི་ལུགས་ལ་འགྲེལ་བ་དྲི་མེད་འོད་ཟེར་འཕྲོས་པ་ཡིད་བཞིན་དབང་གི་རྒྱལ་པོ། སྟོང་སྨན་གྱི་ལུགས་ལ་སྟོང་འགྲེལ་གཟི་འོད་འབར་བ། མཐའ་བཞིའི་ལུགས་ལ་བསྟན་བཅོས་ལམ་གྱི་སྒྲོན་མེ་རྣམས་འབྱུང་ངོ་ཞེས་མ་འོངས་ལུང་བསྟན་དུ་གསུངས་སོ། །ཞེས་གསུངས་པ་ལྟར་རོ། །
ལན། སྨན་པ་མཆོག་གི་མཚན་ཉིད་ཅེས་པ་ནི། གདུང་བཙུན་བློ་དང་ལྡན་ཞིང་དམ་ལ་གནས། །གཞུང་གི་དོན་མཁས་མན་ངག་གནད་དུ་རྡེག །གོམས་ཐོག་གཙོ་བོར་ཆོས་གཉེར་འདོད་པ་སྤངས། །དུལ་ཞིང་བཟོ་མཁས་འགྲོ་ལ་བྱམས་སེམས་ཆེ། །གཡེལ་མེད་གཞན་གྱི་དོན་ལ་རང་དོན་སེམས། །གསོ་དཔྱད་ཀུན་ལ་རྨོངས་མེད་སྨན་པ་མཆོག །ཅེས་གསུངས་པ་ལྟར་རོ། །
ལན། སྨན་པ་སྤྲུལ་བའི་སྲས་གསུམ་ནི་རྒྱ་གར་གྱི་དྷརྨ་རཱ་ཛ་དང་། རྒྱ་ནག་གི་མ་ཧཱ་ཀྱིན་ད། ཏ་ཟིག་གམ་ཁྲོམ་གྱི་ཙན་པ་ཤི་ལ་ཧ་བཅས་གསུམ་ཡིན། དེ་གསུམ་བགྲོས་ནས་རྒྱལ་ཁམས་སོ་སོའི་ལུགས་དང་བསྟུན་པའི《སྨན་དཔྱད་ཀྱི་བསྟན་བཅོས་རིན་ཆེནསྤུངས་པ>ཞེས་པ་བརྩམས།
ལན། གཡུ་ཐོག་པའི་རྣམ་ཐར་ལས། རྒྱུད་བཞི་རྩ་འགྲེལ་ཆ་ལག་ཁ་སྐོང་མདོ་བྱང་། ཕྱོགས་རིགས་ཀྱི་སྨན་པ་དགུས་བསྒྱུར་བའི་གསོ་དཔྱད་ཀྱི་དཔེ་རྣམས་དང༌། བོད་ཀྱི་མཁས་པ་མི་དགུས་མཛད་པའི་དཔེ་རྣམས་དང་། འཕགས་པ་ཀླུ་སྒྲུབ་ཀྱིས་མཛད་པའི་བསྟན་བཅོས་སོ་མ་རཱ་ཛཱ་དང་། ཨོ་རྒྱན་རིན་པོ་ཆེས་མཛད་པའི་བདུད་རྩི་བུམ་པ། སློབ་དཔོན་དཔའ་བོས་མཛད་པའི་ཡན་ལག་བརྒྱད་པའི་སྙིང་བོ་བསྡུས་པ། དྲང་སྲོང་དཔལ་ལྡན་འཕྲེང་བས་མཛད་པའི་དྲང་ཁ་ཆེའི་པཎྜི་ཏ་ཟླ་བ་མངོན་དགས་མཛད་པའི་སྲོང་སྙན་བརྒྱུད།ཚིག་དོན་ཟླ་ཟེར་སོགས་ཀྱི་རྩ་འགྲེལ་ཁ་སྐོང་ཆ་ལག་རྣམས་བློ་ལ་ཐོན་ཞིང་། དེ་དག་གི་དོན་ལག་ལེན་དུ་སྒྲིལ་ཤེས་པར་བྱའོ། །
ལན། སྨན་པ་ཡིན་ན་ནད་ལ་མཁས་པ་དང་། ནད་ཅི་ལས་བྱུང་བ་ལ་མཁས་པ། ནད་བྱུང་བ་བསལ་བ་ལ་མཁས་པ།ནད་བསལ་ནས་ཕྱིས་མི་འབྱུང་བར་བྱ་བ་ལ་མཁས་པའོ།།
ལན། དེ་ནི་ཡབ་བློ་གྲོས་བཤེས་གཉེན་དང་ཡུམ་ཇོ་མོ་དཀོན་མཆོག་བཟང་མོ་གཉིས་ཀྱི་སྲས་སུ་སྐུ་བལྟམས་པའི་འདྲེ་རྗེ་་་་རྒྱ་གར་བཛྲ་ཞེས་པའི་སྐྱེས་བུ་དེ་ཉིད་བོད་ཡུལ་སྟོད་ལུང་སྐྱིད་སྣ་རུ་བཞུགས་ཏེ་ཉམ་ཐག་འགྲོ་བ་ནད་པའི་དོན་དུ་སྨན་དཔྱད་ཀྱི་་་་་་འཕྲིན་ལས་ལེགས་པར་བསྐྱངས་ཤིང༌། ཚོགས་གཉིས་ཀྱི་འཁོར་ལོ་རིན་པོ་ཆེ་བསྐོར་བའི་དུས་ན། ཉིན་ཞིག་ནད་པ་ཆེ་གེ་མོ་ཞིག་ལ་སྨན་བཅོས་བྱེད་དུ་བྱོན་པ་ལ། སྟོད་ལུང་གི་ཟམ་མོ་ཆེའི་འགྲམ་དུ་བུད་མེད་མཚར་མོ་ཞིག་བྱུང་སྟེ། དེས་ཁོང་ཉིད་སྤྱན་དྲངས་ཏེ་སྔགས་པ་ནག་པོའི་ཆས་རལ་ཅོག་དང་ལྡན་པ་གཟུགས་བོངས་མི་་་་་ཚད་གསུམ་ལོངས་པ་ནད་ཀྱིས་བཏབ་སྟེ་འཁུན་སྒྲ་འབྱིན་པ་ཞིག་་་་ནད་ཀྱི་སྡུག་བསྔལ་ལས་གྲོལ་བར་མཛད་པའི་གཏང་རག་ཏུ་གཡུ་་་་མང་པོ་བྱུང་ཞིང་། སྨན་པས་རང་གི་ཁང་ཐོག་ཏུ་བཀྲམ་ནས་བསྐམས་པ་ལ། རི་ལྡེབས་ཀྱི་ཕྱུགས་རྫི་རྣམས་ཀྱིས་མཐོང་སྟེ། རྒྱ་གར་བཛྲ་ལ་གཡུའི་ཐོག་ཕུབ་འདུག་ཅེས་ཀུན་ལ་བསྒྲགས་པས། དེ་ནས་བཟུང་ཁོང་དང་ཁོང་གི་གདུང་རྒྱུད་རིམ་པར་གཡུ་ཐོག་པ་་་་་་་ཞེས་པའི་མཚན་ཐོགས་པ་ཡིན་ནོ། །
ལན། ཨེམ་ཆི་ཞེས་པ་ནི་སོག་སྐད་དུ་སྨན་པའི་དོན་ཡིན་པས་མི་ལ་ལས་སྨན་པ་ལ་ལྷ་རྗེ་ཞེས་འབྲི་རུང་ན་ཨེམ་ཆི་ལ་ཨེམ་རྗེ་་ཞེས་བྲིས་ཀྱང་མི་ཆོག་པ་མེད་སྙམ་ནས་གོ་བ་ལོག་སྟེ་ནོར་བ་རྒྱུན་་་་འབྱམས་སུ་སོང་བ་ཡིན་ནོ། །
ལན། སྨན་པར་མཚོན་ན་རབ་འབྱམས་པའི་མཚན་ཐོབ་ལུགས་ནི་གཞུང་གི་ཐོས་བསམ་རྒྱ་ཆེ་ཆུང་ལ་བརྟེན་ནས་བྱུང་བ་་་་ཡིན། དེ་ཡང་སྨན་པ་འབུམ་རམས་པ་ནི། རྒྱུད་བཞི་རྩ་འགྲེལ་དང་། ཆ་ལག ཁ་སྐོང་། མདོ་བྱང༌། ཕྱོགས་རིགས་ཀྱི་སྨན་པ་དགུས་བསྒྱུར་བའི་གསོ་བྱེད་ཀྱི་གཞུང༌། བོད་ཀྱི་མཁས་པ་མི་དགུས་མཛད་པའི་གཞུང་སྨན་དཔྱད་ཟླ་བའི་རྒྱལ་པོ། བདུད་རྩི་བུམ་པ་ཆེ་ཆུང་། ཡན་ལག་བརྒྱད་པའི་སྙིང་པོ་བསྡུས་པ། དྲང་སྲོང་སྙན་བརྒྱུད། ཚིག་དོན་ཟླ་ཟེར་སོགས་ཀྱི་རྩ་འགྲེལ། ཁ་སྐོང་། ཆ་ལག་རྣམས་བློར་ཆུད་ཅིང་། དེ་དག་གི་དོན་ལག་ལེན་དུ་བསྟར་ཤེས་པའི་སྨན་པ་མཁས་པར་སྨན་པ་འབུམ་རམས་པ་ཟེར། རྒྱུད་བཞི་རྩ་འགྲེལ་དང་། ཆ་ལག ཁ་སྐོང་། མདོ་བྱང༌། བོད་ཀྱི་མཁས་པ་མི་དགུས་མཛད་པའི་གསོ་བྱེད་ཀྱི་གདམས་པ། སྨན་དཔྱད་ཟླ་བའི་རྒྱལ་པོ། བདུད་རྩིའི་བུམ་པ་རྩ་འགྲེལ་དང་བཅས་པ་བློར་ཆུད་ཅིང་ལག་ལེན་བྱང་ཆུབ་པར་སྨན་པ་རབ་འབྱམས་པ་ཟེར། རྒྱུད་བཞི་རྩ་འགྲེལ་དང་། ཆ་ལག་ཁ་སྐོང་། མདོ་བྱང་བཅས་བློར་ཆུད་ཅིང་།ལག་ལེན་སྤྱོད་ཤེས་པར་སྨན་པ་དཀའ་བཅུ་པ་ཟེར། རྩ་རྒྱུད་དང་།བཤད་རྒྱུད། ཕྱི་མ་རྒྱུད་བཅས་ཀྱི་རྩ་འགྲེལ་ཆ་ལག་དང་བཅས་པའི་དོན་བློར་ཆུད་ཅིང་། ལག་ལེན་བྱེད་ཤེས་པར་སྨན་པ་བསྡུས་ར་པ་ཟེར། གཞན་ཡང་སྐར་རྩིས་ཀྱི་གཞུང་ལུགས་ལ་བྱང་ཆུབ་པར་རྩིས་རམས་པ་སོགས་རིག་པ་གང་དང་གང་ལ་མཁས་པར་རབ་འབྱམས་པའི་མཚན་ཐོགས། རབ་འབྱམས་ཞེས་པ་མཐའ་ཡས་པའི་དོན་ཡིན་པས་ཤེས་བྱ་གང་དང་གང་གི་རབ་འབྱམས་པ་ནི་དེ་དང་དེ་ལ་མཁས་པའི་མཚན་ཡིན་ལ། ནང་གསེས་ལ་དབྱེ་ན་རིམ་པ་མཐོ་དམན་གྱི་ཁྱད་པར་ཡང་ཡོད་པ་བཅས་སོ། །
ལན། ཆོས་རབ་ཏུ་རྣམ་པར་འབྱེད་པའི་བློ་གྲོས་དང་ལྡན་པ་དང་། སེམས་ཅན་ཀུན་ལ་ཕན་པར་འདོད་པའི་བསམ་པ་མཆོག་ཏུ་དཀར་བ། དམ་ཚིག་དང་ལྡན་ཞིང་གཙང་བར་བསྲུང་ནུས་པ།ལུས་ངག་ཡིད་གསུམ་གྱི་རྣམ་པ་བཟོ་བ། བྱ་བ་གང་ཞིག་བྱེད་ཀྱང་དུས་ལས་མི་གཡོལ་བའི་བརྩོན་འགྲུས་དང་ལྡན་པ། འཇིག་རྟེན་མི་ཆོས་ལ་མཁས་པ་བཅས་དྲུག་གོ། །
ལན། མིང་དུ་བཏགས་པ་དེ་ཉིད་རྒྱུ་མཚན་དང་བཅས་པའི་སྒོ་ནས་ངེས་པའི་ཚིག་བསྟན་པ་ནི། སྨན་པ་དང་སྨན་ཕ་དང་ལྷ་རྗེ་གསུམ་དུ་ངེས་པ་ལས་སྨན་ཞེས་པ་ནད་ལས་གསོ་བ་དང་ལུས་ལ་ཕན་པའི་ཕྱིར་དུ་བརྗོད་ལ། དཔའ་ཞེས་ནད་སྟེང་ཐུར་མ་སོགས་དཔྱད་བྱས་ཚེ་དཔའ་ཞིང་ཞུམ་པ་མེད་པར་གཡུལ་ལས་རྒྱལ་བ་ལ་་་དཔའ་ཞེས་པ་ལྟར། དེས་ན་ཕན་ཕྱིར་སྨན་དང་། ནད་འཇོམས་ཕྱིར་དཔའ་བའི་སྒྲ་བསྡུས་པས་སྨན་པ་ཞེས་དང་། པ་ཞེས་པ་བདག་པོའི་སྒྲ་སྟེ་སྨན་ལ་དབང་བསྒྱུར་ཞིང་ནད་སྟེང་དུ་ཇི་ལྟར་་་་་་རིགས་པར་དཔྱད་པ་ཡིན་པས་སྨན་པའོ། །དྲན་པའི་གཞུང་ལས།སྲོག་སྟེར་འཇིགས་སྐྱོབ་རིགས་སྦྱིན་དང༌། །སྐྱེད་བྱེད་བག་སྟེར་ལྔ་བོ་ཕ། །ཞེས་པ་ལྟར་འགྲོ་བ་ནད་པ་རྣམས་ལ་ཕ་ལྟར་འཇིགས་པ་དང་སྡུག་བསྔལ་ལས་སྐྱོབ་པས་སྨན་པ། གཞན་ཡང་རྒྱལ་པོ་རྣམས་ནི་མི་རྣམས་ཀྱི་ལྷ་ཡིན་ཞིང་ངེས་ཀྱང་རྗེ་རུ་ཁུར་བས་ན་རྒྱལ་རྗེའམ་ལྷ་རྗེ་ཞེས་ཤེས་པར་བྱའོ།
ལན། གཡུ་ཐོག་རྙིང་མའི་རྣམ་ཐར་བཀའ་རྒྱ་མ་ལས།དྲེག་མེད་བྱམས་པའི་སེམས་ཀྱིས་ནད་པ་བསྐོར། །ངལ་དུབ་ཁྱད་དུ་བསད་ནས་ནད་པ་བསྐོར། །ཕྱོགས་ཆ་ཉེ་རིང་མེད་པའི་ནད་པ་བསྐོར། །མི་ངོ་ནོར་ངོར་མ་བལྟས་ནད་པ་བསྐོར། །སེར་སྣ་འདུ་འཛི་མེད་པའི་སྨན་སྦྱིན་བཏང་། །ཁས་བླངས་དོན་ཐོག་མི་རྒྱུག་སྨན་པ་འཆལ། །བློ་ཁྲིད་རྫུན་འཕྲུལ་བྱེད་ན་སྨན་པ་འཆལ། །ལེ་ལོ་ཆང་དབང་སོང་ན་སྨན་པ་འཆལ། །མི་ཤེས་ཤེས་པར་རློམ་ན་སྨན་པ་འཆལ། །མི་སྲོག་ཚོད་ལེན་བྱེད་ན་སྨན་པ་འཆལ། །ཤེས་མེད་འོ་དོད་འབོད་ན་སྨན་པ་འཆལ། །མྱོང་མེད་ཁ་ར་བྱེད་ན་སྨན་པ་འཁྲུལ། །ཚ་གྲང་བསྡེབས་ལ་མི་མཁས་སྨན་པ་འཁྲུལ། །བསིལ་དྲོད་ཕྱོགས་ལོག་བྱེད་ན་སྨན་པ་འཁྲུལ། །ཟས་དང་སྤྱོད་ལམ་མི་མཐུན་སྨན་པ་འཁྲུལ། །ཁ་དམར་གཏར་བསྲེག་མི་ཤེས་སྨན་པ་འཁྲུལ། །ཚིག་དང་ཉམས་ལེན་འཇོལ་ན་སྨན་པ་འཁྲུལ། །དུག་ཆུ་ཆང་ལ་དགའ་ན་སྨན་པ་སྨྱོ། །གཡོ་སྒྱུ་སྡིག་ལ་དགའ་ན་སྨན་པ་སྨྱོ། །མཐོ་འཇུག་ངན་ལ་སྡང་ན་སྨན་པ་སྨྱོ། །བུད་མེད་གཡེམ་ལ་དགའ་ན་སྨན་པ་སྨྱོ། །དོན་མེད་བསྐུར་འདེབས་དགའ་ན་སྨན་པ་སྨྱོ། །སྨན་སྦྱོར་བསྡེབས་ལ་མི་བརྟེན་སྨན་པ་སྨྱོ། །མཚན་ཉིད་རྒྱ་ཆེ་མཁས་ན་སྨན་པ་ཡིན། །མན་ངག་དོན་ལ་མཁས་ན་སྨན་པ་ཡིན། །ཚིག་དོན་འགལ་འཁྲུལ་འབྱེད་ན་སྨན་པ་ཡིན། །གཉེན་པོ་ནད་ཀྱི་ཐོག་འབབ་སྨན་པ་ཡིན། །ལག་ལེན་གནད་དུ་དྲིལ་ན་སྨན་པ་ཡིན། །བྱང་ཆུབ་སེམས་མཆོག་ལྡན་ན་སྨན་པ་ཡིན། །ཞེས་སྨན་པའི་སྤང་བླང་གི་རྩ་འཛིན་ཉེར་དགུ་པོ་ནི་འཚོ་བྱེད་སྨན་པ་རྣམ་པས་སྨན་བཅོས་ལག་་་ལེན་གྱི་སྐབས་སུ་ངེས་ནས་བློ་གཟབ་དགོས་པའི་གཤིས་སྤྱོད་ཀྱི་རྩ་་་བའི་སྲུང་བྱའོ། །
ལན། བོད་ཀྱི་བཙན་པོ་ཁྲི་སྲོང་གི་སྐུ་རིང་ལ་ཁོང་གིས་རྒྱ་སྟག་གཟིག་དང་བལ་བོ་སོགས་མཐའ་བཞིའི་གར་དང་རྒྱ་ནགཡུལ་ཁམས་རྣམས་ལ་ཕོ་ཉ་མང་པོ་མངགས་ཏེ་གསོ་རིག་གི་གཞུང་་་དང་ལག་ལེན་གཉིས་ཆར་བྱང་ཆུབ་པའི་སྨན་པ་གྲགས་ཆེན་སྟོང་་་་གསུམ་གང་བ་དང་། གུ་ཧྱ་བཛྲ། སེང་མདོ་འོད་ཆེན་སོགས་བོད་དུ་གདན་དྲངས། དེ་ནས་སྨན་པ་རྣམས་ལ་ཉམས་སད་བྱེད་པའི་ཆེད་དུ་བཙན་པོ་སྙུན་རྫུ་བྱས་ནས་ཕོ་བྲང་འཕང་ཐང་ཀ་མེད་དུ་་་་་བཞུགས་ཤིང་སྨན་པ་རྣམས་ཕྱི་རོལ་ཏུ་འདུག་ཏུ་བཅུག་སྟེ། ཁྱེད་རྣམས་མཁས་པའི་གྲགས་སྙན་གྱི་བ་དན་སྲིད་ན་མཐོ་བ་ཤ་སྟག་ཡིན་ན། ལག་རྩ་དངོས་ལ་བལྟས་པས་ངོ་མཚར་རྒྱ་ཅི་ཡང་མི་འདུག ད་ནི་ཐ་གུ་འདི་ལ་བརྟེན་ནས་བཙན་པོའི་སྙུན་གཞི་ངོས་ཟུངས་ཤིག་ཅེས་བཀའ་ཕབ་ཅིང་། བྱི་ལའི་ལག་པར་ཐ་གུ་བཏགས་ནས་བརྟག་ཏུ་བཅུག་པས། སྨན་པ་རྣམས་ཀྱིས་ཡང་ཡང་བརྟགས་པའི་མཐར་བདག་ཅག་གིས་ཤེས་པ་ལྟར་ན་ཕྱི་དལ་ཁོག་འཁྱུག་པ་གཅན་གཟན་གྱི་ཐ་མ་བྱི་ལའི་རྩ་འདྲ་བ་ཞིག་འདུག་པས་རྒྱལ་པོ་མི་བཞུགས་སམ་ཞེས་ཞུས་པས་རྒྱལ་བློན་རྣམས་ངོ་མཚར་རྒྱ་ཆེན་པོ་་་་་སྐྱེས། དེ་ནས་ཡང་དེ་ཕོའི་རྐང་པར་ཐ་གུ་བཏགས་ནས་བསྟན་པས་ཁ་འདར་ལ་གཏིང་སྤུན་པ་འདབ་ཆགས་ཀྱི་ཐ་མ་ཁྱིམ་བྱའི་རྩ་ཙམ་་ལས་མི་འདུག་ཅེས་མ་ནོར་བར་ངོས་བཟུང་བས་སྔར་ལས་ཀྱང་ངོ་་་མཚར་རྒྱ་ཆེར་འཕེལ། དེ་ནས་ཡང་རང་འཐག་གི་རྡོ་ལ་ཐ་གུ་བཏགས་ནས་བསྟན་པས་ཁ་བྱིང་གཏིང་སྲ་བ་གོར་མོ་རྡོ་དང་འདྲ་་་ཞེས་སོ་སོར་མ་ནོར་བར་ངོས་བཟུང་བས། བཙན་པོ་ཐུགས་ཤིན་ཏུ་དགྱེས་ཏེ་སྨན་པ་རྣམས་ལ་བསྙེན་བཀུར་བླ་ན་མེད་པ་མཛད་ཅིང་།དེ་ལས་ལ་ལ་ཞིག་བཙན་པོའི་བླ་སྨན་དུ་གྱུར། དེ་ཡང་མངའ་འབངས་རྣམས་ཀྱིས་གཙུག་ཏུ་བཀུར་བའི་རྒྱལ་པོ་ཆེན་པོར་ལྷ་ཞེས་འབོད་པ་བཞིན་ལྷ་ཡིས་ཀྱང་བཀུར་བའི་སྨན་པ་ལ་ལྷ་རྗེ་ཞེས་འབོད་པ་ཡང་དུས་སྐབས་དེ་ནས་དར་བར་གྲགས་སོ། །དྲི་བ སྨན་པའི་ལས་ཇི་ལྟར་ཡིན།
ལན། འདི་ལ་ཐུན་མོང་གི་ལས་དང་ཁྱད་པར་གྱི་ལས་གཉིས་ལས་སྐབས་འདིར་ཐུན་མོང་གི་ལས་བཤད་པ་ལ་ལུས་དང་་་་ངག་དང་ཡིད་ཀྱི་ལས་སོ། །དང་པོ་ལུས་ཀྱི་ལས་ནི་གསེར་དངུལ་སོགས་རིན་ཆེན་རིགས་དང་། སྲོག་ཆགས་རྩི་སྨན་སོགས་སྨན་རྫས་མཐའ་དག་དང་། གཙགས་བུ་དང་ཐུར་མ་ཏེལ་བ་སོགས་དཔྱད་ལ་མཁོ་བའི་ཆ་བྱད་ཚང་བ་དང༌། ནད་པའི་དོན་དུ་བྱ་བ་གང་ལའང་ལེ་ལོ་དང་ཕྱི་བཤོལ་མི་བྱེད་པ།། ངག་གི་ལས་ནི་ནད་པ་འཚོ་བ་དང་འཆི་བ་སོགས་ཀྱི་ཁ་དམར་མ་འཁྲུལ་མ་ནོར་བར་གདགས་པ། ཡིད་ཀྱི་ལས་ནི་གཞུང་དོན་རྣམས་ཡིད་ལ་ངེས་པར་བྱས་ནས་བྱ་བ་གང་་གི་སྐབས་སུ་ཡང་མ་འཁྲུལ་བར་བརྩོན་འགྲུས་དང་ལྡན་པའི་སྒོ་ནས་བསམ་བློ་བཏང་སྟེ་འཇུག་པའོ། །
ལན། སྨན་པའི་ཤེས་བྱ་གསུམ་ནི་སྨན་རྫས་རྣམས་དགོས་འདོད་ཐམས་ཅད་ཤུགས་སུ་འབྱུང་བའི་ཡིད་བཞིན་གྱི་ནོར་བུར་་་་་ཤེས་པར་བྱ་བ་དང་། ནད་རྣམས་བདེ་བླག་ཏུ་སེལ་ཏེ་འཆི་ཁ་ནས་བླུ་བའི་འཆི་མེད་ཀྱི་བདུད་རྩིར་ཤེས་པར་བྱ་བ། སྨན་གྱི་ཕུད་ཀྱིས་རིག་པ་འཛིན་པའི་དྲང་སྲོང་རྣམས་མཆོད་པའི་རྫས་སུ་འགྱུར་བ་་་་ཡིན་པ་ཤེས་པར་བྱ་བ་བཅས་གསུམ་མོ། །
ལན། དེ་ནི་བོད་ཀྱི་རྒྱལ་རབས་ཉེར་བརྒྱད་པ་ལྷ་ཐོ་ཐོ་རི་གཉན་བཙན་གྱི་སྐུ་རིང་ལ་རྒྱ་གར་འཕགས་པའི་ཡུལ་ནས་ཕེབས་་་་པའི་སྨན་པ་བི་བྱི་དགའ་བྱེད་དང་བི་ལྷ་དགའ་མཛེས་མ་མིང་སྲིང་་གཉིས་ནས་སྨན་པ་དུང་གི་ཐོར་ཅོག་ཅན་ལ་གནང་བའི་རེག་པ་རྩ་་ཡི་མདོ་དང་འཚོ་བ་ཟས་ཀྱི་མདོ། སྦྱོར་བ་སྨན་གྱི་མདོ། རྨ་ཆས་བཟོ་ཡི་མདོ། གཏར་བསྲེག་དཔྱད་ཀྱི་མདོ་བཅས་ལ་ངོས་འཛིན་བྱེད་དགོས་སོ།།
ལན། མུ་ཏིག་བདུན་ཅུའི་ཐོག་མའི་རྨང་གཞི་ནི་བོད་སྨན་མཁས་པ་གཡུ་ཐོག་པས་བརྩམས་གནང་བའི་སྨན་གཞུང་གཙོ་བོ་་་་་མན་རྒྱུད་རྩ་དཀར་གསོ་བར་ཉ་ཕྱིས་གཙོ་བོ་བྱས་པའི་ཉི་ཤུ་རྩ་ལྔའི་སྦྱོར་བ་ཞེས་པ་དེ་ཡིན་ལ། གསོ་རིག་འཕེལ་རྒྱས་སུ་སོང་བའི་དུས་རབས་བཅུ་གཅིག་པའི་ནང་ཕྱག་སྨན་མཁས་པས་ཉ་ཕྱིས་ཚབ་མུ་་་ཏིག་གཙོ་བོ་བྱས་པ་དང་། ད་དུང་ཤིང་མངར་བསྣན་པའི་བསམ་འཕེལ་སྦྱོར་བ་ཞེས་སྨན་སྣ་ཉེར་དྲུག་ཡོད་པ་ཞིག་བཟོས་པ་དེའི་སྟེང་དུས་རབས་བཅོ་ལྔ་པའི་ནང་ཟུར་མཁར་མཉམ་ཉིད་རྡོ་རྗེས་་་་་གསོ་རིག་རྒྱ་མཚོའི་དགོངས་དོན་སྙིང་བོར་བསྡུས་པའི་གཙོ་བོ་བཙོ་ཐལ་དང༌། གཟིའི་རིགས། བྱུ་རུ། གསེར་དངུལ་ཐལ་པ་སོགས་སྨན་སྣ་བཞི་བཅུ་ལྷག་ཙམ་ཁ་བསྣན་ཏེ་སྨན་སྣ་བདུན་ཅུའིའཕེལ་རྒྱས་བཏང་བ་རེད། དེ་རྗེས་མཁས་དབང་མཁྱེན་རབ་ནོར་བུ་མཆོག་ནས་ཁ་སྐོང་སྣོན་འཕྲི་དང་ཕན་ནུས་ཕྱོགས་བསྒྲིགས་་་་་་་གནང་ཡོད་པ་དེ་རྣམས་ད་ལྟ་བེད་སྤྱོད་གནང་བཞིན་ཡོད།
ལན། བྲང་ཏིའི་ལག་ལེན་པོད་ཆུང་ལས། རྩི་བཅུད་སྨན་རྣམས་ཆུར་གདུས་ཤིང་། །དེ་ཡི་དྭངས་མ་མར་ལ་བསྟིམས། །དེ་ལ་སྨན་མར་ཞེས་བྱ་སྟེ། །ལུས་ཟུངས་གསོ་བའི་མཆོག་ཏུ་གསུངས། །ཞེས་སོ། །
ལན། དེ་སོགས་སྨན་མར་མཐའ་དག་སྦྱོར་བའི་ཐབས། །འཚོས་པར་བཙོས་ལ་ཁུ་བ་ཡང་ཡང་བཏོན། །ཁུ་ཕྱིན་དྭངས་མ་ཆུ་བྲེ་གསུམ་དུ་བསྡུས། །།དེ་ལ་བཞོས་ཐོག་འོ་མ་བྲེ་བཞི་བླུགས། །དཀྲུག་ཅིང་བཙོས་པས་ཆུ་དེ་འོ་མར་སྟིམ། །དེ་ལ་ཚ་སེལ་བ་ར་མཛོ་ཡི་མར། །གྲང་སེལ་འབྲུ་དང་ལུག་མུར་རྙིང་བ་གཞུག །འོ་མ་མར་ལ་ཐིམ་པར་བསྡུས་བྱས་ཏེ། །ཆུ་ཆོད་དྭངས་སྙིགས་ཕྱེ་ནས་མཛུབ་མོས་ཚུགས། །མེར་བཅུག་སྒྲ་མེད་ཚིགས་མ་དྲིལ་དུ་བཏུབ། །ཆུ་ཆོད་ཚད་ཡིན་ཐལ་ན་ནུས་པ་འཚིག །མ་ཆོད་ཕོ་བས་མི་འཆུན་ནུས་པ་ཆུང་། །ཚད་ལྡན་ཕོག་ལ་ཁུ་བ་གུད་དུ་བཞུར། །ཞེས་སོ། །
ལན། སྨན་ཡན་ལག་བརྒྱད་ནི། གཡུ་ཐོག་རྙིང་མའི་རྣམ་ཐར་ལས། གསོ་བ་ཕན་དང་ནད་སེལ་དང་། །སྦྱོར་བ་སྨན་དང་རྩི་དང་ནི། །ཞི་བར་བྱེད་དང་སྔགས་བཟླས་དང༌། །འདི་དག་སྨན་གྱི་ཡན་ལག་བརྒྱད། །ཅེས་པ་ལྟར་རོ། །
ལན། འདིའི་ཐད་ལ་པོད་དམར་ལས། བད་ཀན་སྨུག་པོ་ནི། ཉེས་གསུམ་ཁྲག་བཅས་རང་མདོག་འདྲེས་པའི་འདུས་ནད་ཡིན་པས་ན་སྨུག་པོ་དང་། དྲི་ཆེན་དྲི་ཆུ་སྨུག་པོ་ཡིན་པས་ན་སྨུག་པོ། གྱེན་ཐུར་གཉིས་ནས་ཁྲག་སྨུག་འབྱུང་བས་ན་སྨུག་པོ། བཞིན་མདོག་ལུད་པའི་ཁ་དོག་སྨུག་པས་ན་སྨུག་པོ། ཞེས་གསུངས་པ་ལྟར་དང་། གཙོ་བོ་ནད་འདི་ནི་ཉེས་གསུམ་ཁྲག་བཅས་འདུས་པའི་ནད་ཡིན་པ་མཚོན་བྱེད་ཀྱི་མིང་ཡིན་ནོ། །
ལན། སྨུག་པོའི་དུས་གསུམ་དང་པོ་ཚ་བའི་དུས། །བར་དུ་ཚ་གྲང་འཐབ་པའི་དུས་ཡིན་ཏེ། །ཐ་མ་གྲང་བ་ལྷིང་ཆད་པ་དང་གསུམ། །དང་པོ་སྨུག་པོ་ཚ་བ་སྐྱེས་པ་ལས། །ཁྲག་མཁྲིས་འཕེལ་བས་རྒྱས་ཏེ་ཚ་བའི་དུས། །གྲང་བ་སྐྱེས་ན་དང་པོ་རང་གནས་གབ། །ཁྲག་མཁྲིས་འཕེལ་བས་རྒྱས་ཏེ་ཚ་བའི་དུས། །གྲང་བ་སྐྱེས་ན་དང་པོ་རང་གནས་གབ། །བར་དུ་ཁྲག་མཁྲིས་ཚ་ལ་བད་རླུང་གྲང༌། །དེ་དག་ཤེད་སྙོམས་ཚ་གྲང་འཐབ་པར་བྱེད །ཐ་མར་ཁྲག་མཁྲིས་ཚ་བའི་སྟོབས་ཟད་ནས། །བད་རླུང་རྒྱས་པས་གྲང་བར་འགྱུར་བ་ཡིན། །ཞེས་པའོ། །དྲི་བ སྨུག་པོའི་རྣམ་འགྱུར་བཅུ་གསུམ་ནི་གང་དག་ཡིན།
ལན། འདི་ནི་བད་ཀན་སྨུག་པོའི་ནད་རྟགས་མི་འདྲ་བ་བཅུ་གསུམ་གྱི་བསྡུས་མིང་ཡིན་ཏེ། པོད་དམར་ལས། བད་ཀན་སྨུག་པོའི་རྣམ་འགྱུར་བཅུ་གསུམ་ནི། །ཕོ་བར་བད་ཀན་མཆིན་པར་ཁྲག་གི་ནད། །རྒྱུ་མར་མཁྲིས་པ་ལོང་དུ་རླུང་གི་ནད། །རྩར་བྱེར་དུག་དང་ཚིགས་ཞུགས་གྲུམ་བུའི་ནད། །མགོ་ལ་མགོ་ནད་གློ་ལ་གློ་ནད་དང༌། །སྙིང་ལ་སྙིང་རླུང་མཆེར་བར་མཆེར་བའི་ནད། །མཁལ་མར་མཁལ་ནད་པགས་ལ་གྲམས་པ་དང༌། །ཤར་རྒྱས་གཉིས་ཀ་ས་བདག་གི་ནད་དེ། །རྣམ་འགྱུར་བཅུ་གསུམ་སྐབས་འདིའི་ཚིག་དོན་ཡིན། །ཞེས་གསུངས་པ་འདིའོ། །
ལན། དེ་ལྟར་བདུན་ཕྲག་སོ་བརྒྱད་དམ་ཟླ་དགུ་ལྷག་འདས་པ་ན་མངལ་གནས་སེམས་ཅན་དེ་བཙའ་བའི་དུས་ལ་སླེབས་ཟིན་པ་དང་། དེ་ཡང་མའི་གཡས་ལོགས་ལ་བརྟེན་པའི་དབང་གིས་དཀུ་སྟེ་མངལ་གྱི་གཡས་ཕྱོགས་ཅུང་ཟད་མཐོ་ཞིང་ལུས་རང་བཞིན་གྱིས་ཡང་བ་དང་། ནུ་མའི་ཞོ་ཡང་གཡས་པ་སྔ་བར་འབྱུང་ཞིང་འཛག་པ་རྣམས་ནི་ཁྱེའུ་སྐྱེས་པའི་རྟགས་ཡིན། གླུ་གར་དང་ལུས་ཀྱི་རྒྱན་རྣམས་ལ་ལྷག་པར་དགའ་བ་སོགས་གོང་གི་རྟགས་རྣམས་ལས་ཕལ་ཆེར་གོ་ལྡོག་པ་ནི་བུ་མོ་སྐྱེས་པའི་རྟགས་ཡིན། དེ་དག་ལྟ་བུའི་རྟགས་ཕལ་ཆེར་འདྲེས་ཤིང་ལྷག་པར་མངལ་གྱི་དབུས་མཐོ་བ་ལས་ནི་མ་ནིང་འབྱུང་བར་འགྱུར། ཡང་རྟགས་གཞན་རྣམས་ཇི་ལྟར་གྱུར་ཀྱང་ལྟོ་བའི་དབུས་དམའ་ཞིང་མཐའ་གཉིས་མཐོ་བ་ན་མཚེ་་་་མར་སྐྱེས་པར་འགྱུར། རྟགས་དེ་རྣམས་དང་ལྡན་པ་དེ་ནས་བྱིས་པ་མྱུར་དུ་བཙའ་བའི་རྟགས་སུ་ལུས་སྙོམ་ཞིང་ཁམས་ཉོབ་པ་དང་།མངལ་གྱི་སྒོ་ཕྱིར་ལུག་པ། ལུས་ཀྱི་སྨད་ལྷག་པར་ལྕི་ཞིང་མཚང་ར་དང་མཁལ་མ་རྐེད་པ་ཀོ་ལེར་ན་བ། རྒྱུ་ཞབས་དང་ཆུ་སོ་ན་བ་སོགས་རེས་ན་ཟུག་ཆེ་ཞིང་རེས་ན་ཟུག་ཆུང་བ་སྟེ་ལྡང་དུབ་བྱེད་པ།མཚན་མ་ལུག་ཅིང་ཁ་ཆེར་ཕྱེ་བ་དང་གཅིན་ཐེངས་མང་དུ་གཏོང་་་དགོས་པ། མཐར་མཚང་ར་དང་རྒྱུ་ཞབས། རྐེད་པ་བཅས་སུ་སྲོག་བྲལ་བ་ལྟ་བུའི་ན་ཟུག་བཟོད་གླགས་མེད་པར་བསྟུད་མར་ཐོན་ནི་མྱུར་དུ་བཙའ་བའི་རྟགས་ཡིན་ནོ།
ལན། རྩ་བ་བཞི་ཟེར་བ་ནི་དཔལ་ལྡན་གསོ་བ་རིག་པའི་རྒྱུད་བཞིའི་ཡ་གྱལ་གཞུང་ལུགས་ཀྱི་དོན་ཐམས་ཅད་བཤད་འི་་་་་སྟེང་ནས་མཁའ་ལ་ཉི་ཟླ་ཤར་བ་དང་འདྲ་བར་གསལ་བོར་གཏན་་་ལ་འབེབས་ནུས་པའི་ལེའུ་སུམ་ཅུ་སོ་གཅིག་རྣམས་མདོར་བསྡུས་་་་ནས་དཔེ་ལྗོན་ཤིང་གི་ཚུལ་དུ་བཀོད་ནས་རྩ་བ་བཞི་བ་བསྟན་པ་སྟེ།གསོ་བྱའི་ནད། གསོ་བྱེད་གཉེན་པོ། ཇི་ལྟར་གསོ་བ། གསོ་བ་པོ་སྨན་པ་བཅས་སོ། །
ལན། རྩ་བ་གསུམ་ལ་འདྲིལ་བའི་སྡོང་བོ་གཞིའི་རྩ་བས་གྱེས་པའི་རྣམ་པར་གྱུར་མ་གྱུར་གྱི་སྡོང་བོ་གཉིས། ངོས་འཛིན་རྟགས་ཀྱི་རྩ་བ་ལས་གྱེས་པའི་བལྟ་རེག་དྲི་བའི་སྡོང་བོ་གསུམ།གསོ་བྱེད་ཐབས་ཀྱི་རྩ་བ་ལས་གྱེས་པའི་བལྟ་རེག་དྲི་བའི་སྡོང་བོ་་་་་གསུམ། གསོ་བྱེད་ཐབས་ཀྱི་རྩ་བ་ལས་གྱེས་པའི་ཟས་སྤྱོད་སྨན་དཔྱད་ཀྱི་སྡོང་བོ་བཞི་བཅས་དགུའོ། །
ལན། ལག་ལེན་གསལ་བྱེད་ལས། ཁྲག་རྩ་རླུང་རྩ་རྐྱལ་བར་མཚུངས་ན་ཡང་། །རླུང་རྩ་སྟོང་ལ་ཁྲག་རྩ་འབུར་འདྲིལ་རྒྱས།།རྒྱས་ཚད་སྟོངས་ཚད་རྒྱུག་པར་མཚུངས་ན་ཡང༌། །རྒྱས་ཚད་དྲག་གྲིམས་སྟོངས་ཚད་མནན་མི་བཟོད། །བད་ཀན་ཁྲག་རྒན་བྱིང་བར་མཚུངས་ན་ཡང་། །བད་ཀན་གུད་བུལ་ཁྲག་རྒན་གྲིམས་ལ་མཁྲང་།།ཞེས་གསུངས་པ་ལྟར་ཡིན།
ལན། བཤད་རྒྱུད་ཀྱི་འགྲེལ་ཆེན་དྲི་མེད་ཀུན་གསལ་ལས།རྩིབ་མ་ཉི་ཤུ་རྩ་བཞི་ཡང་། །ནམ་ཚོང་རྩིབ་མ་འཁྱོག་པོ་གཉིས། །བྲང་རུས་ལ་བརྟེན་རྩིབ་རིང་བཅུ། །དེའང་མ་འབྲེལ་བཞི་བཞི་ཡོད། །རྩིབ་ཐུང་གོང་མ་གཉིས་རིང་ཞིང་། །འོག་མ་གཉིས་ནི་ཤིན་ཏུ་ཐུང་། །ཀུན་ཀྱང་སྒལ་ཚིགས་ངོས་ལས་འོང༌། །ཞེས་གསུངས་པ་ལྟར། ནམ་ཚོང་རྩིབ་མ་འཁྱོག་པོ་གཡས་གཡོན་གཉིས་དང་། བྲང་རུས་དང་འབྲེལ་བའི་རྩིབ་མ་གཡས་གཡོན་ལ་ལྔ་ལྔ་སྟེ་བཅུ། བྲང་རུས་དང་མ་འབྲེལ་བའི་རྩིབ་རིང་གཡས་གཡོན་ལ་བཞི་བཞི་སྟེ་བརྒྱད། དེའི་འོག་ཏུ་རྩིབ་ཐུང་གོང་མ་ཅུང་ཟད་རིང་བ་གཡས་གཡོན་ལ་རེ་རེ་སྟེ་གཉིས།དེའི་འོག་ཏུ་དེ་ལས་ཐུང་བ་གཡས་གཡོན་ལ་རེ་རེ་སྟེ་གཉིས་དང་་་་་་་བཅས་ཉེར་བཞིའོ། །
ལན། དེ་ཡང་ཚིགས་པ་བཞི་ལྔའི་ཐད་ན་རྩེ་ནག་གཉིས་དང་གཉིས་ལོག་གཉིས་ཏེ་བཞི་གྱེས་པ་ལས། གཉིད་ལོག་ནི་ཨོལ་གོང་གཡས་གཡོན་གཉིས་ཀྱི་འདབས་ན་གྱེན་དུ་རྒྱུ་ཞིང་། དེ་ནས་ཕྱི་ལ་ཕུན་རེ་བཅལ་བ་ན་སྙིང་རྩ་རྩེ་ནག་རྣམ་པ་གཉིས་ཀྱང་གྱེས་་་་ཤིང་། དེ་བཞི་རེ་ཐག་བཞི་དང་འབྲེལ་ལ། མཐར་དེ་དག་རྣམས་ཇེ་ཕྲ་ཇེ་ཕྲ་རུ་སོང་ནས་ཀླད་པའི་རྒྱ་དར་སྟེང་དུ་ཤིང་ལོའི་འདབ་་་་ལྟར་འབྲེལ་ཏེ་གནས་སོ། །
ལན། ཚ་སྐྲན་རྩ་ནི་མནན་ན་མཁྲང་ཞིང་སྤུན། །སྐབས་སུ་ཚ་བ་ཐོག་བབས་བཞིན་དུ་སྡོད། །མི་ནོར་རྟགས་སུ་གཞན་དུ་འགྱུར་བ་དཀའ། །དཔེར་ན་རེ་བ་ཆུ་བཅུག་བཞིན་དུ་གྱོང༌། །ཚ་སྐྲན་ཆུ་ནི་དམར་ལ་མེ་འོད་ཆགས། །མི་ནོར་རྟགས་སུ་ཁྲག་རུལ་རྭ་གཞོབ་བྲོ།གྲང་སྐྲན་ནད་ལ་རྩ་ཆུ་ཕྱི་ཡུལ་གསུམ། །རྩ་ནི་བར་དང་རྒོད་མེད་འཁྲིལ་ཞིང་ཐོགས། །མི་ནོར་རྟགས་སུ་ཚ་འབྲུམ་ཉིལ་བ་འདྲ། །དེ་ཡང་ཅུང་ཟད་བདེ་སྙམ་འཁྱག་ནས་ན། །གྲང་སྐྲན་ཆུ་ནི་དཀར་ཞིང་སྤུ་འདྲ་མང༌། །ལྦུ་བ་མེད་ལ་སྟེང་ན་ལིང་ཚེ་འོང༌། །ཀུ་ཡ་དཀར་པོ་སྤབས་པ་སྐམ་པོ་འདྲ། །བསྐོལ་ན་སེར་སླ་གྲང་རྗེས་ཅུང་ཞིག་དམར།།མི་ནོར་རྟགས་སུ་ཆུ་ལ་དྲི་མ་མེད། །གྲང་སྐྲན་ཕྱི་ཡུལ་ལུས་ལ་དྲེག་པ་ཆགས། །ཁ་སོ་ནག་གམ་སྔོ་བའི་མདངས་དང་ལྡན། །མི་ནོར་རྟགས་སུ་གྲོད་པ་གཞན་ལས་ཆེ། །ཞེས་གསུངས་པ་ལྟར་རོ།།
ལན། ཚ་ནད་གནས་སྐབས་དབྱེ་བ་དྲུག་ཟེར་བ་ནི་མ་སྨིན་པའི་ཚ་བ་དང༌། རྒྱས་པའི་ཚ་བ། སྟོངས་ཚད། གབ་ཚད།སྙིང་ཚད། རྙོགས་ཚད་བཅས་སོ། །
ལན། ཚ་བ་ཞི་བའི་ཐང་བདུན་ནི་མ་སྨིན་ཚ་བ་སྨིན་པར་བྱེད་པའི་སྨིན་ཐང་དང་། ནད་གཞན་དང་དབྱེ་བར་བྱེད་པའི་དབྱེ་ཚ་བ་ཐང་། ཚ་བ་བྱེར་བ་རྣམས་སྡུད་པར་བྱེད་པའི་སྡུད་ཐང་།ཐེ་ཚོམ་གསར་རྙིང་དངོས་སུ་གསོད་པར་བྱེད་པའི་གསོད་ཐང་།གསལ་བར་བྱེད་པའི་སད་ཐང༌། རྙོགས་ཚད་སྐེམ་པར་བྱེད་པའི་སྐམ་ཐང་། རླུང་འཕྱོས་པ་འགུག་པར་བྱེད་པའི་དགུག་ཐང་བཅས་སོ །
ལན། ནད་གཞིའི་རྣམ་གྲངས་སམ་དབྱེ་བ་དཔག་ཏུ་མེད་པ་ཀུན་ཀྱང་མདོར་བསྡུས་ན་ཚ་བའི་ནད་དང་གྲང་བའི་ནདགཉིས་ལས་མི་འདའ་ཞིང༌། ཚ་བའི་ནད་དེ་བྱུང་ཚད་མང་བ་དང་།ནད་སྣ་མང་ཞིང་ནད་ཀྱི་ངོ་བོ་མི་བརྟན་པ་དང་ནད་གཞན་དང་འཁྲུལ་སོ་ཆེ་བ། དོན་སྣོད་བར་རུས་རྐང་སོགས་ལ་རྒྱས་སླ་ལ་འགྲོ་བའི་ཚེ་སྲོག་མྱུར་དུ་འཕྲོག་པར་བྱེད་པ་ཕལ་ཆེ་བ་ནི་ཚ་བའི་ནད་་་དང་གཉན་རིམས་ཀྱི་ནད་མ་གཏོགས་ནད་གཞན་ཆེར་མི་འབྱུང་་བས་ན། ནད་ཀུན་གྱི་ནང་ནས་གཙོ་བོར་བཤད་པ་ཡིན།
ལན། སྨན་ཚ་ནི་བརྒྱུད་རྫས་ཁྲོད་སྨན་ཚའི་ཁ་གྲངས་ཧ་ཅང་ཉུང་ཉུང་ཡིན། སྨན་ཚ་ནི་མིང་གྲགས་ཆེ་བའི་སྨན་རྫས་སྣ་ཚོགས་ཀྱིས་རྒྱུ་བྱས་ཏེ། བོད་སྨན་བཟོ་རྩལ་བརྒྱུད་རིམ་དང་ཆོས་ལུགས་ཀྱི་ཆོ་ག་ལྟར། ཞིབ་ཚགས་སྒོས་བརྒྱབ་ཅིང་ཟོས་ཆོག་པའི་སྨན་རྫས་ཀྱི་ཚ་ཚ་ཞིག་ཡིན། དེའི་རྒྱུ་ཆ་ནི་སྨན་རྫས་སམ་ཡང་ན་བོད་སྨན་གྱི་རྒྱུ་འདྲེས་པའི་དབང་གིས་མིང་ཡང་དེ་ལྟར་ཐོགས།སྨན་ཚ་རྒྱག་ལུགས་ནི་མིང་དང་ཆིང་རྒྱལ་རབས་གཉིས་དང་མིན་་་་གོའི་དུས་སྐབས་སུ་བྱུང༌། ཉམས་མྱོང་ལྡན་པའི་བསྡུ་ཉར་མཁན་དང་གནའ་རྫས་ཚོང་ལས་བྱེད་པའི་དཔྱོད་ཤེས་ཅན་དག་གིས་ཚ་་་་ཚ་གསལ་བོར་མི་ཤེས་ཀྱང་། ས་འདམ་ལ་རེག་པའི་མྱོང་ཚོར་དང་ལོ་རབས་མཚོན་པའི་འདམ་ཐུམ་ལ་རེག་ནས། རིག་དངོས་དང་གནའ་རྫས་ཀྱི་རིན་ཐང་ནོར་འཛོལ་མེད་པར་གསལ་བོར་ཐག་གིས་གཅོད་ཐུབ།
ལན། བྱིས་པ་ཚ་སུབས་ཀྱི་གློ་ནད་ཀྱིས་ན་བ་ལ་ཚ་བ་དང་གློ་ནད་སེལ་བྱེད་ཀྱི་སྨན་སྦྱོར་གང་རུང་གཏོང་བ་དང་ཚབས་ཆེན་་་གཏར་ག་བྱ་བ་སྟེ་སྐབས་བསྟུན་གྱིས་བཅོས་ཤེས་པར་བྱ། ཞེས་པའོ།།དེ་ཡང་ཐོག་མར་ཚད་སྟོབས་ཆེ་བའི་དུས་སུ་གཤམ་གསལ་ལྟར་ཟས་དང་སྤྱོད་ལམ་བསིལ་བ་བསྟེན་བཞིན་ཚ་བ་དང་གློ་ནད་སེལ་་་བའི་སྨན་ཐང་དང་ཕྱེ་མ་བསྟེན་ལ་ཚད་གཉའ་གཅོག་ཅིང་གློ་ནད་་་སེལ་ཐབས་ལ་འབད། ཚད་མགོ་གནོན་པ་དང་ཁ་ཟས་ཡིས་གློད་ཤེས་པར་བྱ་བ་དང་། གལ་ཏེ་སྨན་ཁོ་ནས་ཕན་དཀའ་ན་ལུས་ཟུངས་བཟང་བ་ལ་ཅུང་ཟད་གཏར་བར་བྱ། ཡང་གློ་ནད་ཚ་སུབས་ཡུན་རིང་ན་ནས་མཇུག་ཏུ་ལུད་པ་རྣག་ཅན་དུ་གྱུར་ན་དེ་ཡི་སྨན་་་་་བསྟེན་ནས་རྣག་འདྲེན་ཞིང་སྐེམ་པའི་ཐབས་བྱ་བ་དང་། གློ་བ་དང་རོ་སྟོད་ལ་ཚ་བ་ཆེ་ན་ཆུ་བསིལ་ཅུང་ཟད་རེ་བྲན་པར་བྱ་ལ།ཟས་སྐོམ་གསར་བ་དང་འཇམ་པའི་རིགས་བསྟེན་པར་བྱའོ། །
ལན། ཚིགས་ཆེན་བཅུ་གཉིས་ནི་ལག་པའི་དཔུང་ཚིགས་གཡས་གཡོན་གཉིས་དང་། གྲུ་ཚིགས་གཡས་གཡོན་གཉིས། མཁྲིག་མའི་ཚིགས་གཡས་གཡོན་གཉིས་བཅས་དྲུག་དང༌། རྐང་པའི་དཔྱི་ཚིགས་གཡས་གཡོན་གཉིས། པུས་མོའི་ཚིགས་གཡས་གཡོན་གཉིས།ལོང་ཚིགས་གཡས་གཡོན་གཉིས་བཅས་དྲུག་སྟེ་བསྡོམས་པས་བཅུ་་་གཉིས་སོ། །
ལན། གཞུག་ཐབས་མ་སྐྲངས་གསར་དུས་མོད་ལ་གཞུག །རྙིངས་ནས་ལུམས་ཀྱིས་ཤ་ཆུ་བཏུལ་ལ་གཞུག །གང་ཡང་ཚིགས་ཁ་བྲལ་བར་དྲག་ཏུ་འཐེན། །ཤོར་ངོས་རུས་པའི་མགོ་ནས་ནང་དུ་འཕུལ། །ཚིགས་ཁ་བྲལ་ནས་གང་ཤོར་ངོས་སུ་བཀན། །ཞེས་མན་རྒྱུད་ལས་གསུངས་པའོ། །
ལན། ཆད་ལྷག་ཇི་ལྟར་བརྩི་བའི་ཚུལ་ནི་རྩིས་གཞུང་ལས།གཟའ་གཅིག་ལན་གཉིས་ལྡབ་གྱུར་ན། །ཆུ་ཚོད་མང་བའི་ཚེས་དེ་ཆད། །མཆོངས་ན་ཆུ་ཚོད་ཉུང་བ་ལྷག །དོན་དུ་ཚེས་ལ་ཆད་ལྷག་མེད། །དེ་ལྟར་སྣང་བའི་རྒྱུ་མཚན་ནི། །ཉིན་ཚེས་བསྟུན་ནས་བརྩི་ཕྱིར་ཏེ། །ཉིན་ཞག་གཅིག་གིས་ཚེས་ཞག་ནི། །རིལ་པོ་གཅིག་དང་སྔ་ཕྱི་ཡི། །ངོ་མཐོང་རིལ་པོར་ཆད་ཅེས་བཏགས། །ཚེས་ཞག་གཅིག་གིས་ཉིན་ཞག་ནི། །གསུམ་མཐོང་དེ་ལས་རིལ་པོ་དང༌། །འགྲོགས་པའི་ཚེས་དེ་ལྷག་པར་བཏགས། །དེས་ན་རྐང་པའི་འཕེལ་འགྲིབ་ལས། །བྱུང་བའི་ཆད་ལྷག་ཁ་འགྲིག་སྟེ། །དེ་ནས་ཆད་པ་མང་བ་ནི། །ཉིན་མཚན་ཞག་མི་ཐུབ་ཀྱི་ཆ། །ཞེས་སོ། །
ལན། པོད་དམར་དུ་བསྟན་པའི་ལུས་ཀྱི་ཀླད་པ་རྩ་དཀར་གྱི་མཚོ། སྙིང་རྩ་ནག་གི་མཚོ། གློ་བ་དབུགས་ཀྱི་མཚོ། མཆིན་པ་ཁྲག་གི་མཚོ། མཁལ་མ་ཆུའི་མཚོ། ཕོ་བ་བེ་སྣབས་ཀྱི་མཚོ། མཆེར་བ་རྨེན་བུའི་མཚོ། རྒྱུ་མ་མཁྲིས་ཁུའི་མཚོ། ལོང་དྲི་ཆེན་གྱི་མཚོ།ལྒང་པ་དྲི་ཆུའི་མཚོ། སྣོད་མཁྲིས་དྲོད་ཀྱི་མཚོ། བསམ་བསེའུ་ས་བོན་གྱི་མཚོ་བཅས་མཚོ་བཅུ་གཉིས་སོ། །
ལན། མཚོག་གསང་ལ་འཇལ་ཚུལ་མི་འདྲ་བ་གསུམ་ཡོད་དེ། གཅིག་ནི་སྣ་རྩེ་ནས་ཡར་ལ་རང་སོར་བཅུ་གཉིས་བཅལ་བའི་མཚམས་དང་། གཅིག་ནི་སྐྲ་མཚམས་ནས་གྱེན་ལ་སོར་བཞི་བཅལ་བའི་མཚམས། ཅིག་ཤོས་ནི་སྨིན་མཚམས་ནས་གྱེན་དུ་སོར་བརྒྱད་འཇལ་བའི་ཚད་ཡིན་མོད། མི་སོ་སོའི་སྐྲ་མཚམས་ལ་མཐོ་དམའ་ཤིན་ཏུ་ཆེ་ཕྱིར་གཉིས་པ་ལྟར་བཅལ་ན་གསང་དུ་ཁེལ་དཀའ་བས་་་དང་པོ་དང་གསུམ་པ་ལྟར་བཅལ་ན་ལེགས་པར་འའདོད།
ལན། མཛེ་ནད་ཞུགས་པའི་དབྱེ་བ་བཅོ་བརྒྱད་ནི་སྐྱི།ལྤགས། རྩི། མདོག སྟོབས། དབྱིབས། ཤ ཚིལ། ཆུ་བ། རྩ་བ།ཁྲག ཆུ་སེར། རུས། ཚིགས། ལྷ་བ། ཀླད་པ། རྐང་ཁུ། དོན། ཡང་ན། ནུབ་མོ་ས་བདག་གི་ཆོ་འཕྲུལ་རྨི། སྙིང་མི་དགའ། ཁམས་མི་བདེ། སྐྱི་གཡའ་ཞིང་བ་སྤུ་ལྡང་། འཇིགས་ཆུམ་བྱེད། རྩ་ཐམས་ཅད་འདཪ་ཕྲིག་ཕྲིག ཤ་ཕྲིག་ཕྲིག ཚ་ཙག་ཙག གཡའ་ཙག་ཙགན་ཀར་ཀར། ཚ་ཀར་ཀར། ཚ་བྲེང་བྲེང༌། གྲང་ལྷང་ལྷང༌། ཚ་བིར་བིར། གཡའ་ཐིར་ཐིར། སྦྲིད་ཆིལ་ཆིལ། ཟ་ཁོལ་ཁོལ། རྩེ་ཤུབ་ཤུབ་བཅས་བཅོ་བརྒྱད་དོ། །
ལན། མཛེ་རིགས་བཅོ་བརྒྱད་ནི་རླུང་མཛེ་ཐོད་འདྲ་མཁྲིས་མཛེ་ཨུ་དུམ་ཝར། །བད་ཀན་ལས་གྱུར་ཟླུམ་པོ་གླང་ཤུ་གཉིས། །རླུང་དང་མཁྲིས་པར་ལྡན་པ་རི་ཤིའི་ལྕེ། །བད་རླུང་ལས་གྱུར་ཝ་ལྤགས་མཛེ་གཅིག་པ། །འབྲུམ་ཕྲན་ཤ་བཀྲ་འབྲས་ཁྱེར་སེར་ཁ་དྲུག །བད་མཁྲིས་ལས་གྱུར་ཤུ་བ་རྨ་ཁ་བརྒྱད། །བད་ཀན་འབྲས་བུ་གཡན་པ་ལྤགས་མྱག་དྲུག །འདུས་པ་ལས་གྱུར་འོལ་མོ་སེ་འདྲའོ། །
ལན། རྩིའི་བཅུད་དང་ལུས་ཟུངས་ཀྱི་དྭངས་མ་རྩི་མར་ཡིན་ཞིང་། དེ་ཉིད་ཀྱང་ཝུ་སྙིགས་ཕྱུངས་པའི་ཞུན་མར་གྱིས་ཕན་པའི་ལས་སྟོང་སྙེད་ཅིག་བྱེད་པར་འགྱུར་ཏེ། རྟེན་ལུས་དང་བརྟེན་པ་སེམས་དང་འཚོ་བ་ཚེ་གསུམ་ག་ལ་ཕན་ཞིང་། འདི་ཉིད་ཀྱི་སྨན་གཞན་གྱི་བཅུད་བླངས་པ་ནི་ཡོན་ཏན་གྱི་རྣམ་གྲངས་བགྲང་ལས་་་་འདས་པ་ཡིན་ལ། དེའུ་དམར་དགེ་བཤེས་ཀྱི་ཤེལ་གོང་ལས་ཀྱང་།ཞུན་མར་བློ་རྣོ་དྲན་གསལ་དྲོད་སྟོབས་སྐྱེད། །ཡིད་གཞུངས་ཚེ་འཕེལ་མིག་གསལ་མདངས་བཟང་ལ། །རྒས་པ་རབ་གཞོན་སྐད་སྙན་བུ་འདོད་འབྱུང་། །གློ་རྡོལ་སྐོམ་དང་གཅོང་ནད་འབྲས་མཚོན་རྨ། །མེས་ཚིག་རྨ་དང་རླུང་མཁྲིས་སྨྱོ་དང་དུག །དྭངས་མ་ཉམས་དང་རིམས་ནད་ཚད་པ་སེལ། །སྣུམ་གྱི་མཆོག་སྟེ་བསིལ་ཞིང་ན་ཚོད་འཇོག །ཅེས་གསུངས་པའི་ཕྱིར་རོ། །
ལན། དབྱེ་བ་བད་རླུང་ཁྲག་མཁྲིས་སྐམ་གཤེར་རོ། །ཞེས་དྲུག་ཏུ་གསུངས་ཀྱང་རླུང་དང་བད་ཀན་ལས་གྱུར་བ་སྐམ་པ་དང་།ཁྲག་དང་མཁྲིས་པ་ལས་གྱུར་བ་གཤེར་བར་འདུ་བས་ན་གཞང་་་་་་འབྲུམ་སྐམ་གཤེར་གཉིས་སུ་ཡོད་པ་དང་། གསོ་བར་ཡང་ཁྱད་པར་གྱི་དབྱེ་བ་བད་གྱུར་དང་། རླུང་གྱུར། ཁྲག་གྱུར། མཁྲིས་གྱུར་བཅས་སོ་སོར་བཅོས་ཚུལ་མི་འདྲ་བ་ཡོད་པ་རྣམས་ཤེས་དགོས་སོ། །
ལན། བཞུ་བའི་ཁམས་ནི་རིན་པོ་ཆེའི་རིགས་མེར་བསྲེགས་པའི་ཚེ་བཞུ་ཐུབ་པ་གསེར་དངུལ་ལྟ་བུ་དང་། མི་བཞུ་བའི་ཁམས་ཞེས་པ་ནི་རིན་པོ་ཆེའི་རིགས་མེར་བསྲེགས་པའི་ཚེ་མི་་་འཇུ་བ་གཡུ་དང་བྱུ་རུ་ལྟ་བུའོ། །
ལན། རྒྱུད་ཆེན་ལས། དབྱེ་བ་བད་མཁྲིས་རླུང་དང་རྣམ་པ་གསུམ། །བད་ཀན་ཟ་ཁུ་ཆུ་ཆང་བུར་ཤིང་དང་། །གར་པོ་འབྲས་ཕྱེ་ཁུ་ཆུ་བྱེ་མ་དང་། །བསིལ་དང་བགས་འབྱུང་ཁ་ཆུ་བཅུ་རུ་བཤད། །མཁྲིས་པའི་ཟ་ཁུ་ནས་ཚིག་སྣག་ཚ་དང༌། །སྔོན་པོ་སྐྱེར་ཁུ་བཙོད་ཁུ་ཁྲག་འདྲ་དྲུག །རླུང་གྱུར་རྐང་ཞག་གླང་ཆེན་སྦྲང་འདྲ་བཞི། །ཟ་ཁུ་ཉི་ཤུ་གཅིན་སྙིའི་ནད་རིགས་ཡིན། །ཞེས་སོ། །
ལན། ཟས་ལེགས་པར་མ་ཟོས་པ། ཁམ་ཧ་ཅང་ཆུང་བ།ཁམ་ཧ་ཅང་ཆེ་བ། ཁམ་རན་པ་མིན་པར་ཟོས་པ། ཟས་མ་འོང་བར་ཁ་གདངས་པ། །ཁ་ཁམ་གྱིས་བཀང་སྟེ་སྨྲ་བ། ཙུག་ཙུག་ཟེར་ཞིང་ཟ་བ། ཅག་ཅག་ཟེར་ཞིང་ཟ་བ། ཧུ་ཧུ་ཟེར་ཞིང་ཟ་བ། ཕུ་ཕུ་ཟེར་ཞིང་ཟ་བ། ལྕེ་ཕྱིར་ཕྱུང་སྟེ་ཟ་བ། འབྲུ་རེ་རེ་ནས་ཐ་དད་དུ་བྱེད་ཅིང་ཟ་བ། ཟས་ལ་འཕྱ་སྨོད་བྱེད་ཅིང་ཟ་བ། མཁུར་བ་གཅིག་ནས་གཅིག་ལ་སྤོ་ཞིང་ཟ་བ། རྐན་གཏོག་ཅིང་ཟ་བ། ཁམ་འཕྲོ་སོས་བཅད་ཅིང་ཟ་བ། ལག་པ་ལྕེས་ལྡག་པ། ཟས་སྣོད་ལྕེ་དང་སོར་མོས་འབྱོག་པ། ལག་པ་ལ་ཟས་ཆགས་པ་སྤྲུག་པ། ཟས་དང་བཅས་པའི་སྣོད་བསྐྱམ་པའམ་ཡང་ན་སྲང་ལ་གདབ་པ། ཟས་ལ་མཆོད་རྟེན་གྱི་དབྱིབས་བྱས་ཏེ་གཞོམ་ནས་ཟ་བ། འདི་དག་ནི་དེང་རབས་ཤེས་རིག་ལྡན་པའི་སྤྱི་ཚོགས་སུ་འཚོ་བའི་མི་རྣམས་་ཀྱིས་ཀྱང་མཉམ་འཇོག་བྱེད་དགོས་པའི་གནད་དོ། །
ལན། ཟུར་མཁར་མཉམ་ཉིད་རྡོ་རྗེ་ལ་གསོ་རིག་ཕྱོགས་ལ་མཐར་ཕྱིན་གྱི་སློབ་མ་བཞི་ཡོད་པ་ནི། མན་ངག་མཐར་ཕྱིན་མི་འགྱུར་ཚེ་བརྟན་དང༌། འཕྲིན་ལས་མཐར་ཕྱིན་ཕྲག་དབོན་བསོད་ནམས་བཀྲ་ཤིས། ལག་ལེན་མཐར་ཕྱིན་ཚེ་འབུམ་རྡོ་རྗེ། བཤད་པ་མཐར་ཕྱིན་ལི་ཆུང་པདྨ་སྐྱབས་དང་བཞིའོ།།
ལན། གཞུང་ལས། དེ་བཞིན་གཟའ་དང་སྐར་མ་ཡང་། །བཟང་ངན་རྩིས་པའི་རྡེལ་གསུམ་སྟེ།།དྲིལ་བས་རྡེའུ་བཅུ་དགུ་བོར། །དེ་ལྟར་རྩིས་པའི་འབྲས་བུའང༌། །རྩ་འགྲེལ་ཉི་ཤུ་པ་སོགས་ལྟོས། །ཞེས་པ་སྟེ། དེ་བཞིན་གཟའ་སྐར་བཟང་ངན་གྱི་རང་རང་གཟའ་སོ་སོའི་འབྲས་བུ་དང་། རྒྱུ་སྐར་བཟང་ངན་གྱི་རྒྱུ་སྐར་སོ་སོའི་འབྲས་བུ་སོགས་ཚེས་བཟང་ངན་བསྡོམས་པས་གསུམ་པོ་སྲོག་ལུས་རྡེལ་་་་་བཅུ་དྲུག་སྟེང་བསྣན་པས་ནད་རྩིས་རྡེལ་བཅུ་དགུར་འགྱུར་བ་ཡིནནོ། །དེ་དག་གི་འབྲས་བུ་རྣམས་རྩ་བའི་འགྲེལ་བ་ཉི་ཤུ་པ་དང་།ལྷ་མོ་བརྒྱད་རྩིས་སོགས་ཀྱི་གཞུང་ལ་བལྟས་ནས་སྤང་བླང་གི་་་་་་འབྲས་བུར་བརྗོད་པར་བྱའོ། །
ལན། འབྱུང་ཁུངས་བཟང་པོ་དྲུག་ནི། ཅུ་གང་པྲེ་ཏ་པུ་རི་བཟང་། །གུར་གུམ་ཁ་ཆེའི་ཡུལ་དུ་བཟང་། །ལི་ཤི་ལི་ཡི་ཡུལ་དུ་བཟང་། །ཛཱ་ཏི་སྲིན་པོའི་ཡུལ་དུ་བཟང་། །སུག་སྨེལ་རྒྱ་མཚོའི་གླིང་ན་བཟང་། །ཀ་ཀོ་ལ་རྡོ་རྒོད་ཡུལ་དུ་བཟང༌། །ཞེས་དང་གཞན་ཡང་དཔལ་སྤུངས་པས། ནད་རང་རང་སེལ་བའི་བྱེད་ལས་ཀྱི་སྒོ་ནས་བཏགས་པ་སྟེ། གཞོམ་བྱ་ཉེས་གསུམ་ལ་བལྟས་ནས་བཤད་པ་ནི།རླུང་ལ་ཛཱ་ཏི་དང་ལི་ཤི་བཟང༌། །མཁྲིས་པར་ཅུ་གང་དང་གུར་གུམ་བཟང་། །བད་ཀན་ལ་སུག་སྨེལ་དང་ཀ་ཀོ་ལ་བཟང༌། །ཞེས་པའོ། །
ལན། དེ་ནི་ཟླ་བ་དང་པོར་ལོ་དེའི་འབྲུག་སྐད་ཐོག་མར་གྲག་པའི་དུས་ཡིན་པས་ན་འབྲུག་གི་ཟླ་བ་དང༌། ཟླ་བ་གཉིས་པར་སྦྲུལ་གྱི་པགས་པ་བརྗེ་བའི་དུས་ཡིན་པས་ན་སྦྲུལ་གྱི་ཟླ་བ། ཟླ་བ་གསུམ་པར་རྒོད་མ་རྣམས་ལ་རྟེའུ་འབྲངས་པའི་དུས་ཡིན་པས་ན་་་་་རྟ་ཡི་ཟླ་བ། ཟླ་བ་བཞི་པར་ལུག་རྣམས་སྤང་རི་ལ་འགྲིམས་པའི་དུས་ཡིན་པས་ན་ལུག་གི་ཟླ་བ། ཟླ་བ་ལྔ་པར་སྤྲེའུས་ཤིང་ཏོག་ལ་ལོངས་སྤྱོད་པའི་དུས་ཡིན་པས་ན་སྤྲེལ་གྱི་ཟླ་བ། ཟླ་བ་དྲུག་པར་བྱ་རྣམས་ཟས་ཀྱིས་འགྲངས་པའི་དུས་ཡིན་པས་ན་བྱ་ཡི་ཟླ་བ། ཟླ་བ་བདུན་པར་ཁྱི་རྣམས་འདོད་པ་སྤྱོད་པའི་དུས་ཡིན་པས་ན་ཁྱི་ཡི་ཟླ་་བ། ཟླ་བ་བརྒྱད་པར་ཕག་མོ་གྲོད་པ་འགྲངས་པ་དང་ཕྲུ་གུ་འཚར་ལོངས་འབྱུང་བའི་དུས་ཡིན་པས་ན་ཕག་གི་ཟླ་བ། ཟླ་བ་དགུ་པར་བྱི་བ་རྣམས་ས་ཁུང་དུ་འཛུལ་བའི་དུས་ཡིན་པས་ན་བྱི་བའི་ཟླ་བ།ཟླ་བ་བཅུ་པར་གླང་རྣམས་དལ་བུར་སྡོད་པའི་དུས་ཡིན་པས་ནགླང་གི་ཟླ་བ། ཟླ་བ་བཅུ་གཅིག་པར་སྟག་སོགས་གཅན་གཟན་རྣམས་གྲ་ལེགས་པའི་དུས་ཡིན་པས་ན་སྟག་གི་ཟླ་བ། ཟླ་བ་བཅུ་གཉིས་པར་ཡོས་བུ་རྣམས་ཚང་བྲུས་ནས་ཡིབ་པའི་དུས་ཡིན་པས་་་་ན་ཡོས་ཀྱི་ཟླ་བ་ཞེས་བརྗོད་དོ། །ཟླ་བ་དང་པོ་འབྲུག་ཟླ་བྱས་པ་འདི་གྲ་ཕུག་པའི་ལུགས་ལྟར་ཏེ། ཡོངས་གྲགས་ལ་སྟག་ཟླ་ནས་འཛིན་དགོས།
ལན། ཟླ་བ་དང་པོ་ལ། མཆུ་ཟླ་བ་དང༌། ཟླ་བ་གཉིས་པ་ལ། དབོ་ཟླ་བ། ཟླ་བ་གསུམ་པ་ལ། ནག་པ་ཟླ་བ། ཟླ་བ་བཞི་པ་ལ།ས་ག་ཟླ་བ། ཟླ་བ་ལྔ་པ་ལ། སྣྲོན་ཟླ་བ། ཟླ་བ་དྲུག་པ་ལ། ཆུ་སྟོད་ཟླ་བ། ཟླ་བ་བདུན་པ་ལ། གྲོ་བཞིན་ཟླ་བ། ཟླ་བ་བརྒྱད་པ་ལ།ཁྲུམས་སྟོད་ཟླ་བ། ཟླ་བ་དགུ་པ་ལ། དབྱུ་གུ་ཟླ་བ། ཟླ་བ་བཅུ་པ་ལ།སྨིན་དྲུག་ཟླ་བ། ཟླ་བ་བཅུ་གཅིག་པ་ལ། མགོ་ཟླ་བ། ཟླ་བ་བཅུ་གཉིས་པ་ལ། རྒྱལ་ཟླ་བ་ཟེར་གྱིན་ཡོད། དེ་དག་སྐར་མའི་མིང་ཡིན། སྐར་མའི་མིང་དེ་དག་ཟླ་བ་རེ་རེར་འདོགས་དགོས་པའི་རྒྱུ་མཚན་ནི་ཟླ་བ་དེ་དག་གི་སྐབས་སུ་སྐར་མ་དེས་ནམ་བསྐྱལ་གྱིན་ཡོད་པ་སྟེ། དཔེར་ན། བོད་ཟླ་བཅུ་པའི་ནང་སྐར་མ་སྨིན་དྲུག་གིས་ནམ་སྐྱེལ་བས་སྨིན་དྲུག་ཟླ་བ་ཞེས་བཏགས་སོ། །
ལན། འགྲེལ་བ་ཟླ་ཟེར་ལས། འོ་མ་ཕལ་ཆེར་ཞེས་པ་ནི་འོ་མ་ཕལ་མོ་ཆེའི་ཡོན་ཏན་འདི་དག་ཡིན་གྱི། ཐམས་ཅད་མ་ཡིན་ནོ། །ཞེས་དང་། བཤད་རྒྱུད་ཀྱི་འགྲེལ་བ་མེས་པོའི་ཞལ་ལུང་ལས། དེ་དག་ནི་ཕལ་མོ་ཆེ་སྤྱིའི་ཡོན་ཏན་ཡིན་གྱི་ཐམས་ཅད་ཀྱི་ཡོན་ཏན་འདི་ལྟ་ནི་མ་ཡིན་ཏེ། ལ་ལ་ནི་གཞན་དག་ཏུའང་མཐོང་སྟེ། དཔེར་ན།རྔ་མོང་གི་འོ་མ་ནི་ཅུང་ཟད་རྩུབ་རིང་ཚ་བ་དང༌། ལན་ཚྭ་བྲོ་བ།ཡང་བ་དང་། དེ་བཞིན་དུ་རའི་འོ་མ་ཡང་ཡང་བ་དང་། ལུག་གི་འོ་མའི་ནུས་པ་ནི་ཚ་བ་སྐྱེད་པ་དང་། རྨིག་པ་གཅིག་པའི་འོ་མ་ནི་ཚ་བའི་ནུས་པ་ཅན་ཉིད་ཡིན་ནོ། །ཞེས་གསུངས་པས་རྟོགས་སོ། །དྲི་བ གཡུ་ཐོག་ཆ་ལག་བཅུ་གསུམ་ནི་གང་དག་ཡིན།
ལན། དེ་ལ་སྡེ་སྲིད་སྨན་གྱི་ཁོག་འབུགས་དང༌། དེའུ་དམར་པས་མཛད་པའི་གསོ་བ་རིག་པའི་ཆོས་འབྱུང་རྣམ་ཐར་རྒྱ་་་་མཚོའི་རྦ་རླབས་དྲང་སྲོང་དགྱེས་པའི་འཛུམ་ཕྲེང་སོགས་སུ། རྒྱུད་བཞིའི་འཆད་ཐབས་སུ་ཆ་ལག་ཡིག་རྙིང་འགའ་ཞིག་ཏུ། ཡིད་བཞིན་ནོར་བུའི་རྒྱུད་ཆེན་འདི་ཉིད་ལ། །མེད་ཐབས་མེད་པ་གཅེས་པའི་བུ། །བཅུ་དང་གསུམ་གྱི་གྲངས་བསྟན་པ། །ཞེས་གསུངས་པ་བཞིན། ཁོག་འབུགས་ཉི་འོད་རབ་གསལ། ས་བཅད་ཤེས་རབ་ཉིན་བྱེད། ཁ་སྐོང་ལུས་ཀྱི་བུ་ཡིག གསང་བ་སྙིང་གཏམ་གྱི་སྐོར།གབ་ཡིག་མིང་དོན་བརྡ་སྤྲོད། བཞི་བརྒྱ་རྩ་བཞིར་བསྡུ་ཚུལ། ཟད་འཕེལ་འབྱེད་པའི་འབྲུ་འགྲེལ། ཉེས་པ་གསུམ་གྱི་འབྲུ་འགྲེལ།མགོ་ཆག་ཟླུམ་བཅོས་ཤོག་ཐིག གཉན་ལྷོག་བཅོས་ཐབས་རིགས་གསུམ། དྲང་སྲོང་གཟའི་བཅོས་ཐབས། དབང་བོ་རིལ་བུའི་བརྟག་ཕན་བྱེད་སྔགས་འབུམ་རྣམས་ཏེ་ཆ་ལག་བཅུ་གསུམ་དུ་ཐབས།གྲགས་པ་དཀར་ཆག་འཕྱུག་མེད་དམ་པ་ཞེས་གསུངས་པ་ལྟར་རོ། །དྲི་བ གཡུ་ཐོག་རྙིང་མ་ཡོན་ཏན་མགོན་པོས《རྒྱུད་བཞི》ཇི་ལྟར་བརྩམས་པ་ཡིན།
ལན། གཡུ་ཐོག་རྙིང་མ་ཡོན་ཏན་མགོན་པོས་བོད་ཀྱི་གསོ་བ་རིག་པའི་གཞུང་ལུགས་ཁ་ཐོར་རྣམས་འཚོལ་སྡུད་དང༌། ཕྱོགས་བསྒྲིགས། དག་བཅོས་བཅས་བྱས་པ་དང་། དེའི་ཁར་རང་གིས་རྒྱ་གར་དང༌། བལ་བོ། ཁ་ཆེ། རྒྱ་ནག་སོགས་ནས་བསླབས་པའི་གསོ་བ་རིག་པའི་ཉིང་ཁུ་དང་ལག་ལེན་གྱི་ཁ་གསབ་བྱས་པ་དང་། རང་གིས་ལོ་མང་པོར་སྲོག་སྐྱོབ་སྨན་བཅོས་བྱས་པའི་ཉམས་མྱོང་ཕྱོགས་བསྡོམས་བྱས་ཏེ། གསོ་བ་རིག་པའི་གཞུང་ལུགས་རྒྱུད་བཞི་བརྩམས་པ་རེད།དྲི་བ རབ་བྱུང་སྐོར་གཅིག་གི་མགོ་མེ་ཡོས་ནས་ཚུགས་དགོས་པའི་རྒྱུ་མཚན་ཅི་ཡིན།
ལན། ནང་པའི་ཆོས་ལུགས་ཀྱི་སྐར་རྩིས་ཀྱི་ཁུངས་གཏུགས་ས་གཙོ་བོ་ནི་སྟོན་པ་ཤཱཀྱ་མུ་ནེས་གསུངས་པའི་དུས་འཁོར་གྱི་རྩ་རྒྱུད་ཡིན་ཞིང་། དུས་འཁོར་གྱི་རྩ་རྒྱུད་བོད་དུ་དར་བའི་ཐོག་མ་མེ་ཡོས་ལོ་ཡིན་པས་ལོ་རྒན་དྲུག་ཅུའི་མགོ་མེ་ཡོས་ནས་ཚུགས་པ་རེད།
ལན། རླུང་ནད་ཉི་ཤུ་ལ་རྒྱུད་ཆེན་ལས། རླུང་ནད་ཨ་ཝ་རྟ་དང་ད་རྒན་གཉིས། །འགྲམ་པ་ཉམས་དང་ལྕེ་ལྡིབ་ཕྱོགས་གཅིག་གུག །རྩ་འཛིན་གཞོགས་ཕྱེད་སྐམ་དང་ལུས་ཀུན་སྐམ། །ཤིང་རེངས་དཔུང་འཇའ་བི་ཤ་ཙེ་དང་ནི། །སྲ་འཐེང་དང་ནི་བརླ་རེངས་ཅེ་སྤྱང་མགོ །ཚེར་མ་གཟུགས་འཁུམས་ཁ་ལི་རྐང་བརྩེ་དང༌། །རྐང་པ་ཚ་བ་ཞེས་བྱ་ཉི་ཤུར་བཤད། །ཅེས་གསུངས་པ་ལྟར་རོ། །
ལན། རྒྱུ་རྐྱེན་དུས་བཞིའི་འབྱུང་བ་དམན་ལྷག་ལོག །དྲག་ཤུལ་དྲི་དུགས་ཁྲོ་འཇིགས་མྱ་ངན་འདོད། །ཁ་ཟས་མ་སྙོམས་པ་ཡིས་རིམས་སུ་འགྱུར། །རྒྱུ་རྐྱེན་དེ་ཡིས་མཁྲིས་པའི་མེ་དྲོད་བསླངས། །རྔུལ་ལ་བབས་ནས་བད་ཀན་མཁྲིས་པ་རླུང་། །འཇུག་སྒོ་དྲུག་ཏུ་རིམ་པས་འཇུག་པའམ། །དྲིས་ཕོག་ཡམས་སུ་རིམས་ཀྱིས་འགོས་པའི་ཕྱིར།།རིམས་ཞེས་བྱ་བའི་རྒྱུ་མཚན་མིང་དུ་བཏགས། །ཞེས་སོ། །
ལན། རུས་སྣ་བཅུ་ནི་མིའི་རུས་པ་དང་རྟའི་རུས་པ།ཁྱིའི་རུས་པ། ཕག་གི་རུས་པ། ཤ་བའི་རྭ། ཉ་ཕྱིས། དུང༌། མགྲོན་བུ། ཉའི་རུས་པ། འབྲུག་རུས་བཅས་བཅུའོ། །
ལན། ཕོ་རུས་ཀྱི་ཁྱད་ཆོས་ནི་ལྷ་བ་ཆུང་ལ་མཁྲེགས་ཤིང་གདུང་མཐུག་པ་དང་། མོ་རུས་སྲབ་ལ་མཉེན་པ། མ་ནིང་གི་རུས་པར་ལྷ་བ་ཆེ་ལ་གསོབ་པ་བཅས་ཀྱི་ཁྱད་ཆོས་མངོན།
ལན། དེ་ཡང་བོད་ལུགས་གསོ་རིག་གིས་མི་ལུས་ཀྱི་རུས་པའི་དུམ་བུ་ཐམས་ཅད་རུས་གདུང་གི་སྲབ་མཐུག་དང་། Xkསྐྱོན་མི་སྐྲོན། ཚགས་དམ་ལྷོད། སྲ་སྙི། ལྷ་བ་གསོབ་མིན། ལྷ་མིག་གི་8ཆེ་ཆུང་སོགས་ལ་གཞིགས་ཏེ། རུས་རིགས་མི་འདྲ་བ་ཉེར་གསུམ་གསུངས་ཡོད་དེ། འཇུ་མི་ཕམ་གྱི་རྒྱུད་བཞིའི་དཀའ་མཆན་འདོད་འབྱུང་ནོར་བུའི་མེ་ལོང་ལས། ལྟག་པ། ཐོད་པ། རྣ་བའི་ཁྲུང་ཁྲུང་། སོ། མ་མགལ་བཅས་མགོ་ལ་ལྔ། སྒལ་ཚིགས་དང་། དེའི་བྱ་འདབ། གཞུག་ཏོ། དཔྱི་རུས། སོག་པ། སྒྲོག་རུས། བྲང་རུས། རྩིབ་མ། ལྷ་རུ་རྩེ་བཅས་བྱང་ཁོག་ལ་དགུ། དཔུང་རྐང༌། ལག་ངར། ལག་མགོའི་རུས་པ། བརླ་རྐང༌། ལྷ་ང་། རྗེ་ངར། སྲེ་ལོང༌། རྐང་མགོའི་རུས་པ། རྐང་ལག་གཉིས་ཀའི་སེན་མོ་བཅས་ཡན་ལག་གི་རུས་རིགས་དགུ་སྟེ།རུས་རིགས་ཉེར་གསུམ་མོ། །ཞེས་གསུངས་པ་ལྟར་རོ། །
ལན། རེག་བྱ་རྣ་བ་རླུང་གི་གནས་ཡིན་ཏེ། །ཁྱད་པར་ཞུ་གནས་ལོང་ན་གནས་པ་ཡིན། །མཁྲིས་གནས་ལྟེ་བ་ཕོ་བ་ཁྲག་དང་རྔུལ། །དྭངས་མ་ཆུ་སེར་མིག་དང་པགས་པ་སྟེ། །ཁྱད་པར་ཞུ་དང་མ་ཞུའི་བར་ན་གནས། །བད་ཀན་བྲང་དང་མགུལ་པ་གློ་བ་མགོ། །དྭངས་མ་ཤ་ཚིལ་རྐང་ཁུ་བཤང་གཅི་དང༌། །སྣ་ལྕེ་ཁྱད་པར་མ་ཞུའི་གནས་ལ་གནས། །ཞེས་གསུངས་པ་ལྟར་རོ། །
ལན། རླུང་ནི་ལུས་ཟུངས་བདུན་གྱི་ནང་ནས་རུས་པ་དང༌། དབང་བོ་ལྔ་ལས་རྣ་བ། དྲི་མའམ་སྙིགས་མ་རྣམས་ཀྱི་ནང་ནས་རེག་བྱ་དང་བ་སྤུ། །དོན་ལྔ་ལས་སྙིང་དང་སྲོག་རྩ། སྣོད་དྲུག་ལས་ལོང་ག་བཅས་ལ་རྒྱུ་བ་དང༌། མཁྲིས་པ་ནི་ལུས་ཟུངས་བདུན་གྱི་ནང་ནས་ཁྲག་དང་། དབང་བོ་ལྔ་ལས་མིག དྲི་མ་གསུམ་ལས་རྔུལ། དོན་ལྔ་ལས་མཆིན་པ། སྣོད་དྲུག་ལས་མཁྲིས་པ་དང་རྒྱུ་མ་བཅས་ལ་རྒྱུ་བ་ཡིན་ལ། བད་ཀན་ནི་ལུས་ཟུངས་བདུན་གྱི་ནང་ནས་དྭངས་མ་དང་ཤ་ཚིལ་ཁུ་བ་རྣམས་དང༌། དབང་བོ་ལྔ་ལས་སྣ་དང་ལྕེ། དྲི་མ་གསུམ་ལས་བཤང་བ་དང་གཅིན་པ། དོན་ལྔའི་ནང་ནས་གློ་བ་དང་ལྒང་བ་བཅས་ལ་རྒྱུའོ།།
ལན། རླུང་མཁྲིས་བད་ཀན་གསུམ་གྱི་ངོ་བོ་ཕན་ཚུན་མི་མཐུན་པར་ཐ་དད་ཡིན་ནའང་ཁ་འབྲལ་ཐབས་མེད་པ་སྟེ། དེ་གསུམ་པོ་གཅིག་ལ་གཅིག་བརྟེན་ནས་ལུས་ཀྱི་ཆ་ཤས་ཀུན་ཏུ་འཛོམས་ཤིང་འདུ་ནས་མིའི་སྲོག་གནས་པའི་བྱ་བ་བྱེད་པས་ན་་འདུ་བ་གསུམ་དུ་གྲགས།
ལན། འདིར་གསུངས་པ་ནི་ནད་ཅན་གྱི་ལྕེའི་རྟགས་ཡིན་ཏེ། ཐ་མལ་ནད་མེད་ཀྱི་ལྕེ་ནི། མན་ངག་རྒྱུད་ཀྱི་ཚ་བའི་རི་ཐང་མཚམས་ཀྱི་ལེའུ་ལས། དམར་འཇམ་རློན་ཞིང་མཉེན་ན་ནད་དང་བྲལ། །ཞེས་གསུངས་པ་ལྟར་ལ། རྣམ་གྱུར་རླུང་གི་ལྕེ་རྟགས་དེ་འདྲ་འབྱུང་བའི་རྒྱུ་མཚན་ནི། སྐྱེམ་པའི་རྩ་རྒྱུད་ཀྱི་འགྲེལ་བ་སྨྲ་བ་མཆོག་ཐོབ་ལས། རླུང་གི་ལྕེ་ནི་རླུང་ཡང་གཡོ་ཕྲ་བས་ཁྲག་མཁྲིས་སྐྱོད་པ་ལས་སྐམ་ཞིང་དམར་ལ། རྩུབ་པ་ནི་རླུང་གི་མཚན་ཉིད་རྩུབ་པ་འཕེལ་བའོ། །ཞེས་གསུངས་པ་ལྟར་རོ། །
ལན། རླུང་གི་རང་མདོག་སྔོ་བས་སམ་རླུང་ནད་ཕལ་ཆེར་ལུས་ཟུངས་ཉམས་པ་ལས་བྱུང་བས་སྔོ་བའོ། །མཚན་ཉིད་གྲང་བའི་ཆ་འཕེལ་བས་སླ་བའོ། །མཚན་ཉིད་ཀྱང་གཡོས་བཏེགས་པས་ལྦུ་བ་ཆེ་བའོ། །
ལན། དེ་ལ་ཉེས་པ་རླུང་རྣམ་པར་གྱུར་པའི་ཆུ་ནི་ཆུ་འདྲ་སྟེ་ཞེས་དབྱར་དུས་སྤང་ལྗོངས་ཀྱི་ངོས་སུ་ནོར་ནག་གི་རྨིག་རྗེས་ས་་་་དོད་པའི་ཤུལ་དུ་འཁྱིལ་བའི་ལུ་མའི་ཆུ་ལྟར་ཁ་དོག་ཅུང་སྔོ་ཞད་ཆེ་ལ། ངོ་བོ་བསྐ་བ་ལས་ལྡོག་པའི་སླ་བ་རང་གི་མཚན་ཉིད་དང་རྗེས་སུ་མཐུན་ཞིང་། རླུང་གི་མཚན་ཉིད་ཀྱི་ཟུར་ཡང་གཡོས་བཏེགས་པས་དཀྲུགས་ན་ལྦུ་བ་ཆེ་སྟེ་སྨན་པའི་ཞལ་ཤེས་སུ་མཛོ་མིག་ལྟ་བུ་་་་ཞེས་བརྗོད་པ་དེའོ། །
ལན། རླུང་ནི་ཚ་གྲང་གཉིས་ཀའི་ཟུང་དུ་འཇུག །མཁྲིས་ཚད་འབུད་ཅིང་བད་ཀན་གྲང་བ་འཁྱག །དམུ་འོར་སྐྱ་རྦབ་གཡོ་ཞིང་སྐྲན་རྣམས་སྒོང༌། །བསགས་པའི་ནད་རྣམས་ཐམས་ཅད་རླུང་གིས་སློང་། །བྱེར་བའི་ནད་ཀུན་སྣ་འདྲེན་རླུང་གིས་བྱེད། །ཚད་གཞུག་ཕལ་ཆེར་ཐོར་བུའི་རླུང་གིས་འབུད། །དེའི་ཕྱིར་རླུང་གི་ནད་ལ་བྱ་ར་སྒྲིམས། །ཞེས་པའི་ལུང་གིས་སྒྲུབ་ནུས་སོ། །
ལན། བོད་ཀྱི་གསོ་རིག་སྨན་གཞུང་ལས་བརྗོད་པའི་རླུང་གི་སྤྱི་རྟགས་བཅུ་གཅིག་ནི་རྩུབ་པའི་ཟས་སྤྱོད་ཀྱིས་གཡལ་བ། ལུས་འདར་བ། བྱ་རྨྱ་བྱེད་པ། གྲང་ཤུམ་བྱེད་པ། སྟོད་སྨད་དཔྱི་རྐང་ཀུན་ན་བ། གཟེར་ངེས་མེད་དུ་འཕོ་བ། སྟོང་སྐྱུགས་བྱེད་པ།དབང་པོ་མི་གསལ་བ། ཤེས་པ་འཚུབ་པ། འགྲེ་དུ་ན་བ། སྣུམ་བཅུད་ཕན་པའོ། །
ལན། སྤྱི་གཙུག་དང་། ཨན་སྟོང་ཚིགས་པ་དང་པོ།ཚིགས་པ་དྲུག་པ། ཚིགས་པ་བདུན་པ། ཚིགས་པ་བཅུ་དྲུག་པ།བྲང་གཞུང་དཀར་ནག་མཚམས་བཅས་ཡིན།
ལན། རླུང་བཅུ་ནི་སྲོག་འཛིན་གྱི་རླུང་དང་ཐུར་སེལ་གྱི་རླུང་། གྱེན་རྒྱུའི་རླུང་། མཉམ་གནས་ཀྱི་རླུང་། ཁྱབ་བྱེད་ཀྱི་རླུང་།ཀླུའི་རླུང་། རུས་སྦལ་གྱི་རླུང་། རྩངས་པའི་རླུང་། ལྷས་སྦྱིན་གྱི་རླུང་། ནོར་རྒྱལ་གྱི་རླུང་བཅས་སོ། །
ལན། རླུང་ནད་ཀྱི་ཟས་རིགས་བཅུ་གསུམ་ཟེར་བ་ནི་རྟ་ཤ བོང་ཤ འཕྱི་བའི་ཤ ལོ་ཤ ཤ་ཆེན། འབྲུ་མར། ལོ་མ། བུ་རམ།སྒོག་སྐྱ། ཙོང་། འོ་མ། ཟན་ཆང་། རུས་ཆང་ངོ་། །
ལན། བོད་ཀྱི་གསོ་རིག་སྨན་གཞུང་ལས་རླུང་ནད་བརྒྱད་ཟེར་བ་ནི་རེངས་པ་དང་འཁུམས་པ། སྐམ་པ། སྦོས་པ། འཕྱེས་པ།གཟེར་བ། འཕྱོས་པ། བོགས་པའོ། །དྲི་བ རླུང་ནད་དབྱར་དུས་དགོང་དང་ཐོ་རངས་ལྡང་བའི་རྒྱུ་མཚན་ཅི་ཡིན།
ལན། དབྱར་དུས་རླུང་ལྡང་བ་ནི་དེ་དུས་ཚ་བ་ཆེ་ཡང་ཆར་གྱི་བསིལ་བས་རླུང་ལྡང་བ། ཐོ་རངས་རླུང་ལྡང་བ་ནི་ཉིན་པར་རོ་དྲུག་གི་ཟས་སྐོམ་གང་ཟོས་པ་དེ་ཐོ་རངས་ཀྱི་དུས་སུ་འཇུ་་་་ཟིན་པས་བཅུད་ཟད་དེ་རླུང་ལྡང་བ་ཡིན། ཉི་མ་ཤར་དུས་ས་གཞི་དྲོད་ཆེ་བ་དང་ཟླ་བ་ཤར་དུས་ས་གཞི་བསིལ་བས་རླུང་ཡང་བསིལ་་བས་རླུང་ནད་དགོང་དུས་ལྡང་བ་ཡིན།དྲི་བ ལག་ལེན་བཅོ་བརྒྱད་ནི་གང་དག་ཡིན།
ལན། ལག་ལེན་བཅོ་བརྒྱད་ཟེར་བ་ནི་ཐང་དང་། ཕྱེ་མ།རིལ་བུ། ལྡེ་གུ། སྨན་མར་བཅས་སྡེ་ཚན་ལྔ་དང་། སྣུམ་འཆོས།བཤལ། སྐྱུགས། སྣ་སྨན། འཇམ་རྩི། ནི་རུ་ཧ། རྩ་སྦྱོངས་བཅས་སྦྱོངས་བྱེད་དྲུག་དང་སྣུམ་འཆོས་བཅས་བདུན། གཏར་ག་དང་།བསྲེག དུགས། ལུམས། བྱུག་པ། ཐུར་མ་བཅས་དཔྱད་དྲུག་བསྡོམས་པས་ལག་ལེན་བཅོ་བརྒྱད་ཡིན་ནོ། །དྲི་བ ལུམས་ཀྱི་ལོ་རྒྱུས་ག་འདྲ་ཡིན།
ལན། མིའི་རིགས་ཀྱིས་རང་བྱུང་ཁམས་ཆེན་པོར་ཡུན་རིང་ལ་རྒྱུས་ལོན་དང་བསྒྱུར་བཅོས་བྱེད་པའི་གོ་རིམ་ཁྲོད། ལུས་སྲོག་བདེ་ཐང་དང་འབྲེལ་བ་ཡོད་པའི་རིག་པ་འདྲ་མིན་མང་པོ་པོ་་་་་་གསར་གཏོད་བྱས་ཡོད་པ་དང༌། དུས་མཚུངས་སུ་གསོ་བཅོས་ཀྱི་ཉམས་མྱོང་ཡང་ཤིན་ཏུ་མང་པོ་བསགས་ཡོད་པ་རེད། བོད་ལུགས་གསོ་བ་རིག་པའི་དཔྱད་བཅོས་ལས་ལུམས་ཀྱི་བཅོས་ཐབས་འདི་ནི་བཅོས་ཚུལ་ཅུང་ཐུན་མོང་མ་ཡིན་པ་ཞིག་ཡིན་པས། ང་ཚོས་རིག་པ་འདིའི་ལོ་རྒྱུས་ལ་བརྟག་དཔྱད་བྱེད་སྐབས། འདིའི་འབྱུང་ཁུངས་ནི་གཡང་དྲུང་བོན་དང་འབྲེལ་བར་མཐོང་སྟེ། ཇོ་བོ་ལྷུན་གྲུབ་བཀྲ་ཤིས་ཀྱི་གཡུ་ཐོག་རྙིང་མའི་རྣམ་ཐར་དུ་རྒྱ་གར་གྱི་སྨན་པའི་དྲིས་ལན་ལ་གཡུ་ཐོག་པས་ལན་གསུངས་པར། རྒྱ་གར་གྱི་ལུགས་ལ་རིག་པ་ཡེ་ཤེས་ཀྱི་རྒྱུད། རྒྱ་ནག་གི་ལུགས་ལ་འཁོར་འདས་རྩིས་ཀྱི་རྒྱུད། བལ་པོའི་ལུགས་ལ་འཁོར་འདས་བཟོའི་རྒྱུད།ཁ་ཆེའི་ལུགས་ལ་རྫས་སྦྱོར་རིན་པོ་ཆེའི་རྒྱུད། སོག་པོའི་ལུགས་ལ་ནད་ཕྱིར་འདྲེན་པ་གཏར་ཁའི་རྒྱུད། གར་ལོག་གི་ལུགས་ལ་ནད་བསྲེག་པ་མེའི་རྒྱུད། ཏ་ཟིག་ལུགས་ལ་ནད་གསོད་པ་དུག་བཅོས་ཀྱི་རྒྱུད། ཁྲོམ་གྱི་ལུགས་ལ་ཆུ་དཔྱད་ཟླ་བསིལ་གྱི་རྒྱུད། ཟ་ཧོར་གྱི་ལུགས་ལ་ནད་སྡུད་པ་རྔབ་རུའི་རྒྱུད། གེ་སར་གྱི་ལུགས་ལ་ནད་འདེད་པ་སྔགས་ཀྱི་རྒྱུད། ཞང་ཞུང་གི་ལུགས་ལ་ནད་ཐུར་དུ་སྦྱོང་བ་བཤལ་གྱི་རྒྱུད། ཨོ་རྒྱན་གྱི་ལུགས་ལ་ནད་གྱེན་དུ་འདྲེན་པ་སྐྱུགས་ཀྱི་རྒྱུད། བོད་ཀྱི་ལུགས་ལ་ནད་གསོ་བར་བྱེད་པ་གཉེན་པོ་བཞི་ལྡན་གྱི་རྒྱུད། གཡུང་དྲུང་བོན་གྱི་ལུགས་ལ་ནད་ཞི་བར་བྱེད་པ་དུགས་ལུམས་བྱུགས་གསུམ་གྱི་རྒྱུད། ཚངས་པ་ལྷའི་ལུགས་ལ་གསོ་དཔྱད་འབུམ་པའི་རྒྱུད། འཕགས་པ་བྱང་ཆུབ་སེམས་དཔའི་ལུགས་ལ་ཐུགས་རྗེ་རང་གྲོལ་གྱི་རྒྱུད། དྲང་སྲོང་གི་ལུགས་ལ་ཙ་ར་ཀ་སྡེ་བརྒྱད་ཀྱི་རྒྱུད། ཕྱི་པའི་ལུགས་ལ་དབང་ཕྱུག་ཆེན་པོའི་རྒྱུད།ནང་པའི་ལུགས་ལ་རིགས་གསུམ་མགོན་པོའི་རྒྱུད་ཅེས་ལུགས་ཆེན་་ཉི་ཤུ་ལུང་འདྲེན་མཛད་པ་འདི་དག་ལོ་རྒྱུས་ཞིབ་འཇུག་པ་དག་ལ་་མཚོན་ན་ལམ་སྟོན་གྱི་སྒྲོན་མེ་ཞིག་ལ་ཕྲད་པ་དང་གཉིས་སུ་མ་་་མཆིས་ཏེ། ལུང་འདི་དག་ལས་གཡུང་དྲུང་བོན་གྱི་ལུགས་ལ་ནད་ཞི་བར་བྱེད་པ་དུག་ལུམས་བྱུག་གསུམ་གྱི་རྒྱུད་ཅེས་བྱུང་བ་འདིས།ལུམས་བཅོས་རིག་པ་འདི་ཡུལ་དང་རིག་གནས་གང་ཞིག་ལས་་་་་་མཆེད་པ་གསལ་བཤད་བྱས་ཡོད། དེས་ན་ལུམས་བཅོས་རིག་པ་འདི་བོན་གྱི་རིག་གནས་ལས་བྱུང་བའི་གསོ་བཅོས་བྱ་ཐབས་ཤིག་་་་་ཡིན་ཕྱིར་མ་མཐར་ཡང་ལོ་ཉིས་སྟོང་ལྷག་གི་ལོ་རྒྱུས་ཡོད་པ་རྗེས་་་་་དཔག་བྱ་ཐུབ་སྟེ། ནང་བསྟན་མ་དར་བའི་ཡར་སྔོན་དུ་བོད་ཡུལ་ཐ་གྲུ་ཀུན་ཏུ་བོན་ལུགས་འབའ་ཞིག་དར་ཡོད་པར་གྲགས་ཤིང་།རྗེ་གཉའ་ཁྲི་དང་རྒྱལ་རབས་བརྒྱད་པ་གྲུ་གུམ་བཙན་པོ་དང་དགུ་་་པ་སྤུ་དེ་གུང་རྒྱལ་སོགས་ཀྱི་སྐབས་སུ་བོན་ལུགས་དར་རྒྱས་ཆེ་བའི་་ཕྱིར། ཡང་བོད་ལུགས་གསོ་རིག་གི་གཞུང་ལུགས་ཆེན་པོ་དཔལ་ལྡན་རྒྱུད་བཞིའི་ངོས་ནས་བལྟས་ན། རྒྱུད་བཞི་ཀའི་ཐུན་མོང་གི་ཆོས་སུ་གྱུར་པའི་གླེང་གཞིའི་ལེའུར། དྲང་སྲོང་གི་གནས་སྨན་གྱི་ཁྱེར་ལྟ་ན་སྡུག་ཅེས་པའི་སྐབས་སུ། གྲོང་ཁྱེར་དེའི་ཤར་ལྷོ་ནུབ་བྱང་གི་ཕྱོགས་སམ་ངོས་བཞི་རུ་སྨན་གྱི་བཀོད་པ་བསྟན་པས། ནུབ་ཕྱོགས་ཏེ་ནུབ་ཀྱི་ངོས་ལ་རི་བོ་མ་ལ་ཡ་ཟེར་བ་དང་། གནས་དེར་བཟང་དྲུག་དང་ཅོང་ཞི་རིགས་ལྔ། བྲག་ཞུན་རིགས་ལྔ། སྨན་ཆུ་རིགས་ལྔ། ཆུ་ཚན་རིགས་ལྔ་དང་ལྡན་པའི་རི་བོ་ཡོད་དོ་ཞེས་གསུངས་ཡོད་པ་འདི་ལས་རང་བྱུང་གི་ཆུ་ཚན་བསྟན་ཅིང་། ལུམས་ལ་རང་བྱུང་དང་བཅོས་མ་རྣམ་པ་གཉིས་ཡོད་པ་ལས་ཆུ་ཚན་ནི་་་་མིས་མ་བཅོས་པའི་རང་བྱུང་ཡིན་ལ། ཆུ་ཚན་ཞེས་པ་དོན་ལ་ཆུ་ཚན་དེ་ཡི་དོན་ཡིན་པས། རི་བོ་མ་ལ་ཡའི་དཀའ་འགྲེལ་དུ། རླན་གཤེར་ཆུ་ཡི་དངོས་པོ་ལ། །རེག་བྱ་མེ་ཡི་རང་བཞིན་ཅན། །དེ་ལ་ཆུ་ཚན་ཞེས་བརྗོད་དོ། །ཞེས་པ་ལྟར་མདོ་དབུས་མཐོ་སྒང་དང་ཡུལ་ཁམས་གཞན་དག་ཏུ་ཡོད་པའི་ཆུ་ཚན་གྱིས་མིའི་ལུས་པོའི་སྲ་་་རེངས་ཞ་འཁུམས་སོགས་ནད་རིགས་མི་ཉུང་བ་ཞིག་ལ་ཕན་ནུས་་་་འབྱུང་བ་ཡུན་རིང་གི་འཚོ་བའི་བརྒྱུད་རིམ་ནང་ཤེས་རྟོགས་བྱུང་་་་ཤེས་རྟོགས་དེའི་རྨང་གཞིའི་སྟེང་ནས་སྔར་ལས་ཅུང་བ་དང་།གཏིང་ཟབ་པོར་འཕེལ་རྒྱས་བྱུང་ཡོད་དེ། ཆུ་ཚན་གྱི་རྒྱུ་དང་གྲུབ་ཆའི་རིགས་ལ་རང་ལུགས་ཀྱི་འགྲེལ་བཤད་ཅུང་ཆ་ཚང་བསྐྱོན་ཡོད་པར་མ་ཟད། ནད་རིགས་གང་དང་གང་ལ་ཕན་པའི་སྐོར་དང་ནད་རིགས་ཁག་ཅིག་ལ་མི་རུང་བའི་ཁྱད་པར་དེ་དག་ཕལ་ཆེ་བ་དེངསང་གི་རིག་པ་དང་ངོ་འཕྲོད་པར་སྣང་བའི་ཕྱིར། དེས་ན་ཤེས་བྱ་ཕྲན་ཚེགས་དེ་དག་ནི་རིག་པ་འདི་གྲུབ་པའི་ས་བོན་དུ་གྱུར་ཡོད་་་་་ཅིང་། ཆུ་ཚན་གྱིས་ལུས་ཁམས་ལ་བསྐྱེད་པའི་ནུས་པ་རིམ་བཞིན་ངོས་ཟིན་བྱུང་བ་དང་། འཚོ་བའི་ཉམས་མྱོང་དུ་མ་ཡུན་རིང་ལ་བསགས་པ་ལས་ད་གཟོད་ལུམས་བཅོས་རིག་པའི་གཞུང་ལུགས་ཀྱི་་རྨང་གཞི་རིམ་གྱིས་གྲུབ་པར་འདོད་པ་དང་། ཕྱི་མ་རྒྱུད་ཀྱི་ལེའུ་ཉེར་གསུམ་པ་ལུམས་ཀྱི་ལེའུར། ལུམས་བྱ་བའི་ཐབས་ཀྱི་སྐབས་ཆུ་ལུམས་སྤྱི་མཐུན་ལས་གྲུབ་ཆུ་ཚན་ཞུགས། །ཞེས་དང༌། དེ་མ་གྲུབ་ན་བདུད་རྩི་རྣམ་ལྔ། །ཞེས་གསུངས་པ་འདིས་ཆུའི་ལུམས་ལ་རང་བྱུང་དང་བཅོས་མ་གཉིས་ཡོད་པ་བསྟན་པ་དང་། དེ་ལས་གཞན་བཅིང་ལུམས་ལ་རྒྱུའི་དབང་གིས་དབྱེ་བ་ཤིན་ཏུ་མང་པོ་བཀར་ཆོག
ལན། རུང་བ་ཡན་ལག་རེངས་འཁུམས་ཞ་བ་དང་། །འབྲས་དང་ལྷོག་པ་རྨ་རྙིང་རྨ་གསར་སྐྲངས། །ཚབས་དང་སྒུར་པོ་ཤ་རུས་ཆུ་སེར་གཡོས། །རླུང་ནད་མ་ལུས་ཀུན་ལ་བསྔགས་པ་ཡིན།།ཞེས་དང༌། མི་རུང་རིམས་འཁྲུགས་ཚ་རྒྱས་སྐྱ་རྦབ་དང༌། །ཉམ་ཆུང་དང་ག་འགག་ལ་སྤང་བར་བཤད། །མིག་དང་མཁུར་ཚོས་དྲེག་བཞི་རླིག་པ་དང༌། །ལྟོ་བ་སྙིང་གའི་གནས་སུ་ལུམས་མི་རུང་། །ཞེས་པའོ། །
ལན། དྭངས་མ་ཟད་པས་ཤ་སྐམ་ཟས་མིད་དཀའ། །ལྤགས་རྩུབ་སྒྲ་ཆེར་མི་བཟོད་ན་བར་འགྱུར། །ཁྲག་ཟད་རྩ་ལྷོག་ལྤགས་རྩུབ་བསིལ་སྐྱུར་དང་། །ཤ་ཟད་ལྷུ་ཚིགས་ན་ཞིང་རུས་ལྤགས་འབྱར། །ཚིལ་ཟད་གཉིད་ཆུང་ཤ་སྐམ་སྔོ་སྐྱར་འགྱུར། །རུས་པ་ཟད་པས་སྐྲ་འབྱི་སོ་སེན་ཕྱུང་། །རྐང་ཟད་སྦུབས་སྟོང་མགོ་འཁོར་མིག་འགྲིབ་འགྱུར། །ཁུ་བ་ཟད་པས་ཁྲག་འབྱུང་འཚིག་གམ་སེམས། །ཞེས་གསུངས་པ་ལྟར་རོ། །
ལན། ལོ་རྒན་དྲུག་བཅུ་ནི་རབ་བྱུང་རྣམ་བྱུང་དཀར་པོ་དང་། །རབ་མྱོས་སྐྱེས་བདག་ཨངྒི་ར། །དཔལ་གདོང་དངོས་པོ་ན་ཚོད་ལྡན། །འཛིན་བྱེད་དབང་ཕྱུག་འབྲུ་མང་དང༌། །མྱོས་ལྡན་རྣམ་གནོན་ཁྱུ་མཆོག་དང༌། །སྣ་ཚོགས་ཉི་མ་ཉི་སྒྲོལ་བྱེད། །ས་སྐྱོང་མི་ཟད་ཐམས་ཅད་འདུལ། །ཀུན་འཛིན་འགལ་བ་རྣམ་འགྱུར་དང་།བོང་བུ་དགའ་བ་རྣམ་རྒྱལ་དང༌། །རྒྱལ་བ་མྱོས་བྱེད་གདོད་ངན་དང་། །གསེར་འཕྱང་རྣམ་འཕྱང་སྒྱུར་བྱེད་དང༌། །ཀུན་ལྡན་འཕར་བ་དགེ་བྱེད་དང༌། །མཛེས་བྱེད་ཁྲོ་མོ་སྣ་ཚོགས་དབྱིག །ཟིལ་གནོན་སྤྲེའུ་ཕུར་བུ་དང་། །ཞི་བ་ཐུན་མོང་འགལ་བྱེད་དང་། །ཡོངས་འཛིན་བག་མེད་ཀུན་དགའ་དང་། །སྲིན་པོ་མེ་དང་དམར་སེར་ཅན། །དུས་ཀྱི་ཕོ་ཉ་དོན་གྲུབ་དང༌། །དྲག་པོ་བློ་ངན་རྡ་ཆེན་དང་། །ཁྲག་སྐྱུག་མིག་དམར་ཁྲོ་བོ་དང༌། །ཟད་པ་ཞེས་བྱ་ལོ་དྲུག་ཅུ། །ཞེས་པ་ལྟར་ཏེ། བྱི་ལོ་སོགས་བཅུ་གཉིས་པོ་ཤིང་མེ་ས་ལྕགས་ཆུ་ལྔས་རིམ་པར་སྒྱུར་བའོ། །
ལན། སྐར་རྩིས་ཀུན་འདུས་ནོར་བུ་ལས། ལོ་བརྙན་ཞེས་པ་སྟག་ཡོས་སོགས། །སྲོག་ཆགས་བཅུ་གཉིས་གཟུགས་བརྙན་གྱིས།།མཚོན་ཕྱིར་ལོ་བརྙན་ཞེས་བརྗོད་ན། །མིང་དོན་མཐུན་ནོ་གཞན་དུ་ན། །ལོ་སྙིང་ལོ་རེས་ལ་སོགས་པ། །གྲགས་ཀྱང་ཡིད་སྟོན་སུ་ཡིས་བྱེད། །ཅེས་གསུངས་སོ། །
ལན། ལོང་ནད་ཀྱི་རྟགས་ནི་ཕོ་བ་དང་ལོང་ག་གཉིས་འཁྲོག་ཅིང་འུར་བ་དང་། ཡང་ན་ཕོ་ལོང་སྒངས་པའམ་སྦོས་ཏེ་འཁུན་སྒྲ་འབྱིན་པ་དང་། ལོང་ག་འཕེལ་འགྲིབ་བྱེད་པ་སྟེ་རེས་ཆེ་རེས་ཆུང་བྱེད་པ་བཅས་ཀྱི་རྟགས་འབྱུང་ངོ༌། །ཞེས་པའི་དོན་ནོ། །ཡང་གསོ་རིག་ཀུན་འདུས་ལས། གསུས་པ་འཁྲོག་འུར་བྱེད་ཅིང་གང་བ་དང་འཁུན་པ་སོགས་ལ་ཆེ་ཆུང་དང་འཕེལ་འགྲིབ་བྱེད་་་་་་ཅེས་དང་། ཡང་ནད་ཐོག་རིག་པའི་བྱིས་ནད་སྡེ་ཚན་ལས། སྐབས་རེར་བཤང་བ་ལྦུ་བ་སྐྱ་སོབ་ཡོད་པའམ་ཟས་མདོག་ལྟ་བུ་བཤལ་བ་་སོགས་འབྱུང་། ཞེས་བཤད་དོ། །
ལན། ལོང་ནད་ལ་ཕྱི་མ་རྒྱུད་ཀྱི་སེ་འབྲུ་དྲུག་པ་ཞེས་སེ་འབྲུ་དང་། ཁ་རུ་ཚ། བཅའ་སྒ། པི་པི་ལིང༌། ཕོ་བ་རིས། རྒྱམ་ཚྭ་རྣམས་བུ་རམ་དང་སྦྱར་བ་གཏོང་། དཔྱད་དུ་ལོང་གསང་སྟེ་རྒྱབ་ཀྱི་ཚིགས་པ་བཅུ་དྲུག་པ་དང༌། མདུན་གྱི་ལྟེ་བའི་གཡས་གཡོན་དུ་ཚུན་རེ་གཞལ་བ་ལོང་ཐེར་དང་། ལྟེ་འོག་བཅས་ལ་མེ་བཙའ་གདབ་སྟེ་བསྲེག་པར་བྱའོ། །ཞེས་པའི་དོན་ནོ། །ཡང་གསོ་རིག་ཀུན་འདུས་ལས། ཚ་ཤས་ཆེ་བ་ལ་ཏིག་ཏ་དང་སྙ་ལོ་རུ་རྟ་གསུམ་གྱི་ཐང་གཏོང་། གྲང་ཤས་ཆེ་བ་ལ། ཁ་རུ་ཚ་དང་སེ་འབྲུའི་ཐང་གཏོང་ཞིང་། འུར་འཁྲོག་དང་གསུས་པ་སྦོས་པ་ལ་སེ་འབྲུ་དང་།སུག་སྨེལ། སྒ་སོགས་ཀྱི་ཐང་གཏོང་བའོ། །ཞེས་དང་། ཕན་བདེའི་བང་མཛོད་ལས། སེ་འབྲུ་སུག་སྨེལ་སྒ་སོགས་ལོང་སྨན་གཏོང་།གསུས་པ་སྦོས་པ་ལ་ཞི་བྱེད་རིགས་དང་ཕྱི་རྒྱུད་སུག་སྨེལ་བཅུ་བའི་་སྟེང་ཛཱ་ཏི་སྲམ་ཤ་སྦྱར་བ་གཏོང་ཞེས་པའོ། །
ལན། དེ་དག་ནི་སྲོག་རྩ་ནག་པོ་ལས་གྱེས་པའི་རྩ་ཆེན་ཉེར་བཞི་ལ་བྱ་སྟེ། ཚིགས་པ་གསུམ་པའི་ཐད་ཀྱི་སྙིང་རྩ། ཚིགས་པ་གསུམ་པའི་ཐད་ཀྱི་གློ་བུ་གཡས་གཡོན་ལ་ཟུག་པའི་རྩ་གཉིས།ཚིགས་པ་བརྒྱད་པའི་ཐད་ཀྱི་མཆིན་དྲི་དང་མཆིན་པར་ཟུག་པའི་་་་རྩ། ཚིགས་པ་བཅུ་གཅིག་པའི་ཐད་ཀྱི་མཆེར་བར་ཟུག་པའི་རྩ།ཚིགས་པ་བཅུ་གསུམ་པའི་ཐད་ཀྱི་བསམ་་བསེའུར་ཟུག་པའི་རྩ།ཚིགས་པ་བཅུ་བཞི་པའི་ཐད་ཀྱི་མཁལ་མ་གཡས་གཡོན་གཉིས་ལ་་་་ཟུག་པའི་རྩ་གཉིས་དང་བཅས་དོན་སྣོད་ནང་དུ་འབྲེལ་བའི་སྦས་་་་པའི་རྩ་ཆེན་བརྒྱད་དང་། རྩེ་ནག་གཉིས་དང་། གཉིད་ལོག་གཉིས།རྩེ་ཆུང་གཉིས། །སྙིང་རྩ་རྔུལ་འདུ་གཉིས། དཔུང་རྩ་གཉིས། སྙིང་རྩ་མིག་དམར་གཉིས། རྩ་བོ་ཆེ་གཉིས། མཚན་མའི་འཕར་རྩ་གཉིས་དང་བཅས་ཡན་ལག་ཕྱིར་འབྲེལ་མངོན་པའི་རྩ་བཅུ་དྲུག་་་རྣམས་བསྡོམས་པས་ཉེར་བཞིའོ། །
ལན། རྗེ་བཙུན་གཡུ་ཐོག་གསར་མ་ཡོན་ཏན་མགོན་པོའི་ཐུགས་སྲས་དམ་པ་སུམ་སྟོན་ཡེ་ཤེས་གཟུངས་ཀྱིས་མཛད་ཅིང་།བཤད་རྒྱུད་ཀྱི་འགྲེལ་བ་ཀུན་ལས་ཁུངས་ཆེས་བཙུན་པ་དང་ཕྱི་མོ་་་ལྟ་བུར་གྱུར་པའི་བཤད་པ་སྐུའི་རྒྱུད་ཀྱི་འགྲེལ་བ་འབུམ་ནགགསལ་སྒྲོན་ཞེས་བྱ་བ་ཡིན་ནོ། །
ལན། བཤད་རྒྱུད་ཀྱི་འགྲེལ་བ་མེས་པོའི་ཞལ་ལུང་ལས།གང་ཞིག་བཤད་པའི་རྒྱུད་མི་ཤེས་པ་དེ་ཡིས་ལུས་ཀྱི་མཚན་ཉིད་མི་་ཤེས་སོ། །ལུས་ཀྱི་མཚན་ཉིད་མི་ཤེས་པ་དེ་ཡིས་ནད་ཀྱི་རང་བཞིན་མི་ཤེས་སོ། །ནད་ཀྱི་རང་བཞིན་མི་ཤེས་པ་དེ་ཡིས་སྨན་དཔྱད་ཟས་སྤྱོད་ཀྱི་ཚུལ་མི་ཤེས་སོ། །སྨན་དཔྱད་ཟས་སྤྱོད་ཀྱི་ཚུལ་མི་ཤེས་པ་དེ་ཡིས་གསོ་བ་རིག་པ་ཕྱོགས་ཙམ་ཡང་མི་ཤེས་པ་ཡིན་ནོ། །།དེས་ན་གསོ་བ་རིག་པ་མི་ཤེས་པ་དེས་གསོ་ཐབས་ཀྱི་ལག་ལེན་ཇི་ལྟར་ཤེས།དཔེར་ན་མིག་གི་དབང་བོ་མེད་པར་གཟུགས་ཀྱི་ལྟད་མོ་ཐོང་་་་་་བར་འདོད་པ་བཞིན་མུན་པའི་གནས་སུ་རྣམ་པར་འཁྱམས་པ་ཡིན་ནོ། །ཞེས་གསུངས་པ་བཞིན་ནོ། །
ལན། བྱིས་པས་ས་སོགས་ཟོས་པའི་ཟས་རོ་ཕོ་བར་འཁར་བ་སྟེ་མཁྲེགས་པའམ་སྲ་བར་གྱུར་པས་ཕོ་བ་སྒངས་པའམ་སྦོས་་་ཤིང་དྲི་མ་འགག་ནས་ཐོན་དཀའ་བ་ཡིན་ནོ། །ཞེས་པའོ། །ཡང་མན་ངག་བཀའ་རྒྱ་མ་ལས། ས་ཟོས་ཕོ་སྦོས་དྲི་མ་འགགས། །ཡང་ན་འཁྲུ་དང་སྐྱུག་པར་བྱེད། །ཅེས་དང༌། གསོ་རིག་ཀུན་འདུས་ལས། ཡང་ན་འཁྲུ་སྐྱུག་བྱེད་ལ་ས་འཁར་བའི་གནས་སུ་གཟེར་བའང་འབྱུང་ངོ་། །ཞེས་བཤད་དོ། །
ལན། ས་གཟའ་ལ་ཁོང་སྨན་རུ་རྟ་གསུམ་པ་དང༌། ཨ་གར་རིགས་ཀྱི་སྦྱོར་བ་དང་། ཁྱད་པར་ལྕི་འཐིབ་ལ་ཨུག་ཆོས་དྲུག་པ།བྱིང་རྨུགས་ཁ་ཆུ་མང་བ་ལ་གུ་གུལ་བཞི་པ་གཏོང་། དེ་བཞིན་ཡང་ཏིག་ལས། ས་གཟའ་དང་ནི་གྲང་རླུང་ཤས་ཆེ་ན། །སེ་འབྲུ་ཚ་བ་གསུམ་དང་སྒ་སྐྱ་སྡེབས། །ཞེས་གསུངས་པ་དག་ཁོང་དུ་བསྟེན་ནོ། །
ལན། སེང་ལྡེང་ཆིག་རྐྱང་གི་ཐང་བསྐོལ་བས་བཏང་ན་ནི་མཛེ་ནད་རིགས་ཀུན་འཇོམས་པའི་མཆོག་ཏུ་འགྱུར་རོ། །གཞན་ཡང་ཐང་ཆེན་ཉེར་ལྔ་དང་། སླེ་ཏྲེས་ལྔ་ཐང༌། དེ་བཞིན་བརྒྱད་པའི་སྙིང་བསྡུས་ལས། སྐྱེར་པ་ནིམ་པ་སེང་ལྡེང་གི། །ཤུན་པགས་བསྐོལ་བས་མཛེ་ནད་སེལ། །ཅེས་གསུངས་པའི་སྐྱེར་ཤུན་སུམ་ཐང་དང་། ཕྱི་རྒྱུད་སེང་ལྡེང་བཞི་ཐང་སོགས་བསྟེན་ནོ། །
ལན། སྲིན་སྐྲན་གྱི་རྟགས་ལ། སྐྲན་དེ་ཐུམ་བུར་འདྲིལ་བའི་དུས་ཟུག་ཆེ་ཞིང་རིམ་གྱིས་འབུར་དུ་འདོན་པ་དང༌། དེ་ངོས་སྙོམས་ཤིང་འཇམ་ལ། རེག་ན་མེར་མེར་དུ་འབྱུང་བ་དང་། ཞི་བའི་དུས་སུ་བདེ་བ་ཡིན། ལག་ལེན་རིན་ཆེན་གཏེར་སྤུངས་ལས།སྲིན་གྱི་ནད་རྣམས་གར་ཞུགས་ཀྱང༌། །དཀར་དང་མངར་བ་དུག་འདྲ་སྤང་། །ཟས་སྤྱོད་ཚ་གྲང་གང་བསྡོངས་ཤེས། །ཞེས་པ་ལྟར་སྲིན་སྐྲན་ནི་པགས་འོག་དང་། ཤ་གྲིམས། མཆིན་པ་སོགས་ཀྱི་གནས་སུ་འབྱུང་བ་དང་། ཚ་གྲང་གི་ཟས་སྤྱོད་སྤང་བླང་ནི་སྐབས་བབས་ནད་ཀྱི་བསྡོངས་ཟླ་དང༌། བླ་གཉན་ལ་བལྟས་ནས་གསོ་བའི་སྤང་བླང་བྱ་དགོས་སོ། །
ལན། དེའི་དོན་ནི་དེ་ལྟར་སྦྲུམ་མ་གང་ཉིད་སྲོག་དང་འབྲལ་བ་འདྲ་བའི་བྱིས་པ་བཙའ་བའི་སྡུག་བསྔལ་དྲག་པོ་མིབཟོད་པ་དེ་ལས་ཐར་ཞིང་བུ་རོགས་དང་བཅས་ཐོན་ལ་ག་དགོས་པ་སྟེ། དེ་ལ་ཚས་ཞེས་མཐུ་སྟོབས་བརྟས་པར་བྱེད་པའི་ཁ་ཟས་ནུས་པ་དྲོ་ཞིང་བཅུད་དང་ལྡན་པ་དག་གམ་སྨན་གྱིས་སྦྲུམ་་་་་མའི་ལུས་སྟོབས་ཉམས་པ་དག་སླར་གསོ་བར་བྱའོ་ཞེས་གོ་བ་ལེན་་་དགོས་སོ། །དྲི་བ སྲོག་ལུས་དབང་ཀླུང་གི་སྨེ་བ་བཤད་པ་ཇི་ལྟར་ཡིན།
ལན། ·གཞུང་ལས། དེ་ཡང་ཡར་བཞི་སྲོག་སྨེ་སྟེ། །མར་བཞི་དབང་སྨེ་གང་སྐྱེས་ལུས། །མཐུན་གསུམ་ཀླུང་རྟའི་སྲོག་སྨེར་སྦྱར། །དཔེར་ན་ད་ལྟའི་ཤིང་བྱི་ཡི། །ལུས་སྨེ་གཅིག་དཀར་ལ་བབས་དུས། །ཡར་བཞི་བདུན་དམར་སྲོག་སྨེ་དང༌། །མར་བཞི་བཞི་ལྗང་དབང་སྨེ་སྟེ། །ཀླུང་སྨེ་ཤིང་སྟག་སྲོག་སྨེར་སྦྱོར། །དེ་དག་གླིང་དགུ་ལས་འཚོབ་ན། །སྐྱེས་པའི་སྨེ་བ་དབུས་བཞག་པས། །སྲོག་ནི་ལྷོ་ནུབ་མཚམས་ན་གནས། །དབང་ཐང་བྱང་ཤར་ལུས་ནི་དབུས། །ཞེས་པ་སྟེ། ལོ་རྒན་དྲུག་ཅུ་སོ་སོའི་སྲོག་སྨེ་སོགས་འཚོལ་ཐབས་བཤད་པ་ལས། དེ་ཡང་སོ་སོའི་སྐྱེས་སྨེའམ་ལུས་སྨེ་གང་ཡིན་དེ་ནས་ཡར་བཞི་བགྲངས་པ་སྲོག་སྨེ་དང་། མར་བཞི་བགྲངས་པ་དབང་སྨེ། དེ་ལྟར་སྲོག་དབང་གི་སྨེ་བའི་བརྩི་ཚུལ་ནི། སྲོག་སྨེ་ནི་དབུས་སྐྱེས་སྨེའམ་ལུས་སྨེའི་སྟེང་ནས་ཡར་བགྲངས་ཕྱིར་ལྡོག་ནས་་ནུབ་བྱང་དུ་ཐོན། དེ་ནས་ནུབ་ནས་ལྷོ་ནུབ་མཚམས་སུ་བགྲངས་པ་ནི་སྲོག་སྨེ་དང་། དབང་སྨེ་ནི་དབུས་ལུས་སྨེ་ནས་བགྲངས་དཀྱུས་བཞིན་མར་ནུབ་བྱང་དུ་ཐོན། དེ་ནས་བྱང་དང་། བྱང་ཤར་མཚམས་སུ་བཞི་བགྲངས་པ་དབང་སྨེ་ཡིན།
ལན། གསོ་ཐབས་ཞེས་པ་ནི་ནད་ཀྱི་སྟེང་དུ་གཉེན་པོ་ཟས་སྤྱོད་སྨན་དཔྱད་གང་རུང་དངོས་སུ་གཏོང་བའམ་ནད་ལ་གསོ་བྱེད་གཉེན་པོ་དངོས་བསྡེབས་པ་ཡིན་ལ། གསོ་ཚུལ་ཞེས་པ་ནི།ནད་གང་ལ་གཉེན་པོ་གང་གཏོང་བའི་གཞི་རྩའི་རྩ་དོན་ལ་བྱའོ། །དེ་གཉིས་བར་གྱི་འབྲེལ་བ་ནི། གསོ་ཐབས་ནི་གསོ་ཚུལ་གྱི་ལག་ལེན་ཡིན་ལ། གསོ་ཚུལ་ནི་གསོ་ཐབས་ཀྱི་སྤྱིའི་རྩ་འཛིན་ཡིན་ནོ། །
ལན། དེ་ནི་འཕགས་ཡུལ་གྱི་སྨན་པ་བྷ་ར་དྷ་ཛ་དང་། རྒྱ་ནག་གི་སྨན་པ་ཧེན་ཝང་ཧང་། སྟག་གཟིག་གི་སྨན་པ་ག་ལེ་ནོས་བཅས་ཀྱིས་ཡུལ་གྲུ་སོ་སོའི་གསོ་རིག་གི་ཉིང་བཅུད་རྣམས་ཐུན་མོང་གིས་བཀའ་བགྲོས་གོ་བསྡུར་མཛད་དེ་བརྩམས་ཤིང་། བོད་ཀྱི་བཙན་པོ་ཁྲི་སྲོང་བཙན་ལ་ཕུལ་པའི་བམ་པོ་བདུན་གྱི་བདག་ཉིད་་་ཅན་གྱི་གསོ་དཔྱད་ཀྱི་གཞུང་ལ་ངོས་འཛིན་བྱེད་དགོས།དྲི་བ གསོ་དཔྱད་ཡན་ལག་བརྒྱད་ནི་གང་དག་ཡིན།
ལན། ལུས་ཀྱི་དཔྱད། བྱིས་པའི་དཔྱད། གདོན་གྱི་དཔྱད།ལུས་སྟོད་ཀྱི་དཔྱད། མཚོན་གྱིས་ཕོག་པ་རྨའི་དཔྱད། མཆེ་བ་ཟུག་པའི་དཔྱད། རྒས་པའི་དཔྱད། རོ་ཙའི་དཔྱད་རྣམས་སོ། །
ལན། བྱིས་གདོན་གྱི་ནད་དང་གནོད་འཚེ་སེལ་ཞིང་བུ་ཆུང་གི་ལུས་སྲོག་གསོ་བར་བྱེད་པའི་ཐབས་ལ་ཞི་བའི་རིམ་གྲོ་སོགས་ཀྱི་སྒོ་ནས་གསོ་ཐབས་དང་ཞི་བས་མི་ཐུལ་ཞིང་མི་ཕན་ན་་་་་སྔགས་ཀྱི་ཆོ་གའི་ལས་སྦྱར་ཏེ་དྲག་པོའི་སྒོ་ནས་གསོ་ཐབས་དང་་་་་གཉིས་ཡོད་པ་ཡིན། ཞེས་པའོ། །
ལན། ཁྱད་པར་གསོ་བའི་ཚུལ་ལ་རྣམ་པ་དགུ། །མ་རྟོགས་དོགས་བཅས་གདེང་མ་ཐོབ་པའི་ནད། །བྱི་ལ་འཇབ་པ་ལྟ་བུའི་སད་མདས་བཅོས། །ངོས་ཟིན་ངེས་པ་རྙེད་ཅིང་གདེང་ཐོབ་ན། །སྤོ་ལ་དར་འཕྱར་ལྟ་བུར་དངོས་སུ་བཅོས། །གཉེན་པོ་ཐོག་ཏུ་མི་འབབ་ནད་ལམ་གཟུང་། །རྟ་རྒོད་དཀྱུས་སུ་འཛུད་པ་ལྟ་བུར་བཅོས། །སྔར་བཅོས་ནད་ལ་དམན་ལྷག་ལོག་པ་གསུམ། །བརྟག་ལ་སྐྱར་མོ་ཉ་ལེན་བཞིན་དུ་བཅོས། །སྟོབས་ཆུང་ནད་ལ་སྤྱོད་ལམ་ཟས་སྨན་དཔྱད། །སྐས་གདངས་ལྟ་བུ་མས་འཛེགས་རིམ་པས་བཅོས། །སྟོབས་ཆེན་ནད་ལ་དཔའ་བོས་དགྲ་འདུལ་བཞིན། །དེ་གཞིལ་གཞན་ལ་གནོད་མེད་སྦྱོར་བས་བཅོས། །ལྡན་འདུས་ནད་ལ་འདུ་བ་ཆ་སྙོམས་གཅེས། །གཙོ་བོས་དམེ་ཤོར་འཁྲུགས་ཟླུམ་ལྟ་བུར་བཅོས།།ཀུན་ལ་གནོད་བྱ་ལ་སོགས་ཆོས་བཅུར་སྦྱར། །མཛོ་ཁལ་ལུག་ཁལ་ལྟ་བུར་འཚམ་པར་སྦྱར། །ཞེས་པའོ། །དྲི་བ གསོ་རིག་རྒྱུད་བཞི་ལས་དུམ་བུ་གཉིས་པར་བཤད་པ་སྐུའི་རྒྱུད་ཅེས་པའི་དོན་ཅི་ཡིན།
ལན། རྒྱུད་ཆུང་འདིར་གསོ་བ་རིག་པའི་གཞུང་གི་ཚིག་དོན་མ་ལུས་སྒྲིབ་པ་མེད་པར་གསལ་བར་སྟོན་པས་ན་བཤད་པ་་ཞེས་དང༌། རྒྱུད་འདི་ཉིད་ནི་སྟོན་པ་དྲང་སྲོང་རིག་པའི་ཡེ་ཤེས་དེ་ཉིད་སྤྲུལ་བའི་སྟོན་པ་ཆོས་ཀྱི་དབྱིངས་རྣམ་པར་དག་པའི་ཡེ་ཤེས་་་རྣམ་པར་སྣང་མཛད་དམ་མཉམ་ཉིད་ཡེ་ཤེས་ཀྱི་ངོ་བོ། སྟོན་པ་བཅོམ་ལྡན་འདས་འཚོ་མཛད་སྨན་གྱི་བླ་བཻ་ཌཱུརྱ་འོད་ཀྱི་རྒྱལ་པོའི་་་སྐུའི་རང་བཞིན་གཙུག་ཏོར་ལས་སྤྲུལ་ཏེ་གསུངས་པའི་རྒྱུད་ཡིནཔས་ན་སྐུ་ཡི་རྒྱུད་ཅེས་བྱ་ལ། དེ་གཉིས་བསྡུས་པས་བཤད་པ་སྐུའི་རྒྱུད་ཅེས་བྱའོ། །
ལན། དཔལ་ལྡན་རྒྱུད་བཞི་ལས་དུམ་བུ་དང་པོ་ལ་རྩ་བ་ཐུགས་ཀྱི་རྒྱུད་ཅེས་ཟེར་དོན་ནི། འདིར་གསོ་དཔྱད་ཀྱི་རིག་པ་ཐམས་ཅད་མ་ལུས་པར་འདུས་ཤིང་། གསོ་བ་རིག་པའི་གཞུང་ཐམས་ཅད་ཀྱི་རྩ་བ་ལྟ་བུ་ཡིན་པས་ན་རྩ་བ་ཞེས་དང་། རྒྱུད་ཆུང་འདི་ནི་སྤྲུལ་བའི་སྟོན་པ་མི་བསྐྱོད་རྡོ་རྗེའམ་མེ་ལོང་ལྟ་བུའི་ཡེ་ཤེས་ཀྱི་ངོ་བོར་གྱུར་པ། ཀུན་གཞིའི་རྣམ་པར་ཤེས་པ་གནས་གྱུར་པ་ལས་བྱུང་ཞིང་། སྟོན་པ་བཅོམ་ལྡན་འདས་འཚོ་མཛད་སྨན་གྱི་བླ་བཻཌཱུརྱ་འོད་ཀྱི་རྒྱལ་པོའི་ཐུགས་ཀ་ཆོས་ཀྱི་དབྱིངས་ལས་སྤྲུལཏེ་་་་་་་གསུངས་པའི་རྒྱུད་ཡིན་པས་ན་ཐུགས་ཀྱི་རྒྱུད་ཅེས་བྱ་ལ། དེ་གཉིས་བསྡུས་པས་རྩ་བ་ཐུགས་ཀྱི་རྒྱུད་ཅེས་བྱའོ། །དྲི་བ གསོ་རིག་རྒྱུད་བཞི་ལས་དུམ་བུ་བཞི་པར་ཕྱི་མ་རྒྱུད་ཅེས་པའི་དོན་ཅི་ཡིན།
ལན། གཉེན་པོ་སྨན་གྱི་སྦྱོར་ཐབས་སོགས་ལག་ལེན་ཇི་ལྟར་བྱེད་ཚུལ་དང་བཅས་པའི་ནང་དོན་གསལ་བར་སྟོན་ཅིང་་་་་་་གཞུང་གོང་མ་གསུམ་གྱི་ཕྱི་མར་གྱུར་པའི་ཕྱིར་ཏེ། ཕྱི་མ་འཕྲིན་ལས་རྒྱུད་ལས། ཕྱི་མ་འཕྲིན་ལས་རྒྱུད་འདི་ཕ་ལམ་འདྲ། །ནད་ཀྱི་སྟེང་དུ་ཐོགས་པ་ཡོད་མ་ཡིན། །ཞེས་གསུངས་སོ། །
ལན། སྤྱི་བོའི་གཙུག་ནས་རྐང་མཐིལ་ཡན་ཆད་ཀྱི་ནད་མཐའ་དག་ལག་མཐིལ་ལ་སྐྱུ་རུ་ར་རློན་པ་བཞག་པ་བཞིན་རྒྱུ་རྐྱེན་་བརྟག་བཅོས་སོགས་མན་ངག་ལག་ལེན་ཀུན་མ་འདྲེས་པར་སྟོན་་་་་པའི་ཕྱིར་ཏེ། ཕྱི་མ་འཕྲིན་ལས་རྒྱུད་ལས། མན་ངག་ཡོན་ཏན་རྒྱུད་འདི་ནོར་བུ་འདྲ། །དགོས་པ་མ་ཚང་བ་ནི་གཅིག་ཀྱང་མེད། །ཅེས་གསུངས་སོ། །
ལན། དེ་ནི་ཞང་ཞུང་བྱ་རུ་ཅན་གྱི་རྒྱལ་རབས་བཅོ་བརྒྱད་ཀྱི་དང་པོ་ཞང་ཞུང་སྲིད་པའི་རྒྱལ་པོ་ཁྲི་ཝེར་ལ་རྗེ་གུ་ལང་་་་གསེར་གྱི་བྱ་རུ་ཅན་གྱི་རིང་ལ་བྱུང་བའི་སྟོན་པ་གཤེན་རབ་མི་བོ་་་་་ཆེའི་སྐུའི་གདུང་སྲས་བརྒྱད་ཀྱི་བགྲེས་ཤོས་དྲང་སྲོང་དཔྱད་བུ་ཁྲི་ཤེས་ཡིན་ལ། ཁོང་ནི་སྔ་རབས་ཞང་བོད་གསོ་རིག་བསྟན་པའི་སྒྲོན་མེ་ཡིན་ནོ། །
ལན། བསམ་བསེའུ་ནི་ཚིགས་པ་བཅུ་གསུམ་པའི་འོག་ན་གནས་སོ། །ཆེ་ཆུང་སོགས་ཀྱི་ཚད་ནི། སོ་མ་རཱ་ཛ་ལས། བསམ་བསེའུ་ཞེས་བྱ་འཛག་སྣོད་དེ། །ཆེ་ཆུང་བྱེད་པས་སྐྲངས་པ་འདྲ། །ལྟེ་བ་དག་ནས་གཡོན་དུ་འཁྱིལ། །མཁལ་མ་གཡོན་པ་དག་དང་འབྲེལ། །རྩ་འོག་ཚིགས་པ་བཅུ་གསུམ་པར། །དེ་ནས་ཕོ་ཡི་མཚན་མར་རོ། །གྲོགས་ནི་གློ་རྩ་ལོང་རྩ་མཁལ་རྩ་གསུམ། །བཅས་པས་ས་བོན་འཛག་པ་འོང་། །བུད་མེད་ཚིགས་པ་བཅུ་གསུམ་པ། །ས་བོན་བཅུད་ཀྱི་རྩ་དག་དང༌། །མཁལ་རྩ་མཆིན་རྩ་ལོང་རྩ་དང༌། །འདུས་པས་མོ་ཡི་མཚན་མར་འབྲེལ། །མངལ་སྣོད་དག་ནི་ཁུག་པའོ། །དེ་གཉིས་བདེ་བའི་གནས་ཡིན་ཏེ། །ཟག་པ་འཁོར་བའི་གནས་ཡིན་ནོ། །ཞེས་གསུངས་པ་ལྟར་རོ། །
ལན། ལྷན་སྐྱེས་ཀྱི་ཡ་མ་གཟུགས་ཞེས་པ་ནི་བྱིས་པ་མ་བཙས་གོང་མའི་ཁོག་ཏུ་ལྷན་སྐྱེས་ཀྱི་ཡ་མ་གཟུགས་བྱུང་བ་དེར་་་་་་བསྟན་པ་ཡིན། དེ་ནི་རྒྱུད་འཛིན་རྒྱུ་རྐྱེན་དང་ཡང་ན་ཁོར་ཡུག་རྒྱུ་རྐྱེན་མི་ལེགས་པས་སྦྲུམ་རྟེན་གྱི་འཚར་སྐྱེ་བརྒྱུད་རིམ་རྙོག་དྲ་ཆེ་བ་་ལས་བྱུང་བ་ཡིན། ལྷན་སྐྱེས་ཀྱི་ཡ་མ་གཟུགས་འདི་དག་གི་ནང་དུ་ལུས་ཕུང་གི་གྲུབ་ཆའི་ཡ་མ་གཟུགས་འདུས་པར་མ་ཟད། ལུས་ཁམས་ནུས་པའི་ཡ་མ་གཟུགས་ཀྱང་འདུས། ཡ་མ་གཟུགས་འགའ་རེ་མིག་གིས་མཐོང་ལ་འགའ་རེ་ངེས་པར་དུ་ཁྱད་པར་ཅན་གྱི་ཞིབ་་བཤེར་བྱས་མཐར་ད་གཟོད་བརྟག་ཐུབ། ཅུང་ཡང་བའི་འཚར་སྐྱེ་ཡ་མ་གཟུགས་ལུས་ཁམས་ལ་གནོད་པ་དེ་འདྲ་མེད་མོད། ཚབས་ཆེན་ཡིན་པའི་ལྷན་སྐྱེས་ཀྱི་ཡ་མ་གཟུགས་ཀྱིས་མངལ་ཆགས་ཕྲུ་གུ་་་དང་བྱིས་པ་ཤི་བའི་ཉེན་ཁ་དང་ཚེ་ཐག་ཇེ་ཐུང་དང་བྱིས་པར་དུས་རྒྱུན་དུ་ནད་འབྱུང་བ། ཐ་ན་ཚེ་གང་བོར་དབང་བོ་སྐྱོན་ཅན་དུ་འགྱུར་བར་ཉེན་ཁ་ཆེ། ཡ་མ་གཟུགས་འགའ་བྱིས་པ་བཙའ་སྐབས་ཤེས་པ་དང་ལ་ལ་བཙས་རྗེས་ཀྱི་དུས་ཡུན་དུ་མའི་ནང་ད་གཟོད་་་་་ཤེས་ཐུབ། ཡ་མ་གཟུགས་ལ་ལས་ལུས་ཁམས་ཀྱི་ཆ་ཤས་གཅིག་ལ་ཤུགས་རྐྱེན་ཐེབས་པ་དང་དེར་གཅིག་རྐྱང་ཅན་གྱི་ཡ་མ་གཟུགས་་་་ཟེར། ལ་ལས་ལུས་ཁམས་ཀྱི་ཆ་ཤས་དུ་མར་ཤུགས་རྐྱེན་ཐེབས་པ་དང་དེར་ཕྱོགས་བསྡུས་ཀྱི་ཡ་མ་གཟུགས་ཞེས་པའོ། །དྲི་བ ལྷན་སྐྱེས་རྨ་བརྒྱད་ཟེར་བ་གང་དག་ཡིན།
ལན། བོད་ཀྱི་གསོ་རིག་སྨན་གཞུང་ལས་ལྷན་སྐྱེས་རྨ་བརྒྱད་ཟེར་བ་ནི་འབྲས། གཞང་འབྲུམ། མེ་དབལ། སུར་ཡ། རྨེན་བུ། རླིག་རླུགས། རྐང་བམ། མཚན་པར་རྡོལ་བའོ། །